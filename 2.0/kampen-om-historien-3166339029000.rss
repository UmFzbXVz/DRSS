<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
    <channel>
        <title>Kampen om historien</title>
        <link>https://www.dr.dk/lyd/p1/kampen-om-historien-3166339029000</link>
        <description>Vi befinder os altid i historiens slipstrøm. Krige, politiske beslutninger, samfundsmæssige omvæltninger, store ideologier og karismatiske personer fra den ikke så fjerne fortid påvirker i høj grad vores måde at leve på i dag. I 'Kampen om historien' vil Adam Holm og skiftende gæster hver uge forsøge at gå bagom en historisk begivenhed, som fortsat har aktualitet og kalder på stærke følelser og modstridende tolkninger.
Musik: Adi Zukanovic.</description>
        <itunes:image href="https://api.dr.dk/podcasts/v1/images/urn:dr:podcast:image:6523bd0e443243f95e2c3b00.jpg"/>
        <item>
            <title>Jihadismen og kampen mod Vesten</title>
            <description>&quot;Gud ramte Amerika i hjertet og ødelagde dets største bygninger. Vi må takke vores Gud for denne handling. Amerika blev ramt af rædsel fra nord til syd og fra øst til vest&quot;.
Ordene faldt 7. oktober 2001 og kom fra Osama bin Laden - en saudiarabisk mangemillionær, som havde gjort den væbnede kamp for islam til sit kald og var ansvarlig for verdenshistoriens mest dødbringende terrorangreb 11. september 2001.
Hvor langt ned i historiens muld skal man grave for at finde jihadismens åndelige rødder? Er den væbnede kamp en uadskillelig del af islam eller skyldes dens fremvækst undertrykkelse og elendige sociale forhold? Og kan man betragte jihadisme som en totalitaristisk ideologi på linje med fx fascisme og kommunisme? Det er nogle af spørgsmålene i Kampen om historien, hvor Adam Holm taler med journalist og forfatter Jakob Sheikh og professor i islamstudier Thomas Hoffmann.
Redaktør: Thomas Vinther Larsen. 
I redaktionen: Nanna Sloth Skardhamar og Clara Faust Spies.
Musik: Adi Zukanovic.</description>
            <duration>00:56:56</duration>
            <pubDate>Tue, 10 Sep 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-jihadismen-og-kampen-mod-vesten-11032415372</guid>
            <enclosure url="https://api.dr.dk/radio/v1/assetlinks/urn:dr:radio:episode:66d2423563716d72b857a5f0/b12cb7f2b6b0448a2aec89fbb023091930dd22d13ce826028e82d6a9c302bdb8" length="81999817" type="audio/mpeg"/>
        </item>
        <item>
            <title>Katarina den Store og Ruslands imperiedrøm</title>
            <description>Hun havde ikke én dråbe russisk blod i årerne, men den tyskfødte prinsesse Sophie Augusta Frederikke endte alligevel som Ruslands mægtigste kejserinde under navnet Katarina den Store. I sine mange år som enehersker fra 1762 til 1796 formåede hun at få det russiske imperium til at vokse i styrke og omfang gennem erobringskrige. Katarina den Store var samtidig præget af oplysningstidens tanker. Hun betragtede Rusland som en europæisk stat, der skulle være åben for storslået kunst og kultur.
Hvad var det for et Rusland, Katarina den Store regerede over? Hvordan så hun på forholdet til det øvrige Europa? Hvor langt kom hun med moderniseringen af det russiske samfund? Og hvilken relevans har hun, en imperie-bygger fra det 18. århundrede, for Ruslands nuværende imperie-bygger, Vladimir Putin? Det er nogle af spørgsmålene i Kampen om historien, hvor Adam Holm taler med ruslandskender, journalist og forfatter Marie Tetzlaff.
Redaktør: Thomas Vinther Larsen. 
I redaktionen: Nanna Sloth Skardhamar og Clara Faust Spies.
Musik: Adi Zukanovic.</description>
            <duration>00:55:43</duration>
            <pubDate>Tue, 03 Sep 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-katarina-den-store-og-ruslands-imperiedroem-11032415362</guid>
            <enclosure url="https://api.dr.dk/radio/v1/assetlinks/urn:dr:radio:episode:66c907f8a127df4c0a2d17e2/bd22992cb85dd2f9281e5468076957c4632d8fc401e7002c7d72f7fc3e705a89" length="80236687" type="audio/mpeg"/>
        </item>
        <item>
            <title>Erik Scavenius - demokratiets frelser eller tyskernes håndlanger?</title>
            <description>En af Besættelsestidens mest bemærkelsesværdige udtalelser kom fra den nytiltrådte udenrigsminister Erik Scavenius, der den 8. juli 1940 sagde følgende, &quot; Ved de store, tyske Sejre, der har slaaet Verden med Forbavselse og Beundring, er en ny Tid oprundet i Europa, der vil medføre en ny Ordning i politiske-økonomisk Henseende under Tysklands Førerskab. Det vil være Danmarks Opgave herunder at finde sin Plads i et nødvendigt og gensidigt, aktivt Samarbejde med Stortyskland&quot;
Scavenius blev senere udpeget som statsminister og stod i spidsen for samarbejdspolitikken med Hitler-Tyskland, som varede frem til sammenbruddet den 29. august 1943.
Det er næppe nogen overdrivelse at sige, at Scavenius er den mest omstridte skikkelse i den nyere danmarkshistorie og hans virke er fortsat til debat. Var samarbejdspolitikken det bedst tænkelige værn for demokratiet i en vanskelig situation med fremmede tropper på dansk jord? Eller var det tværtimod en håndsrækning til tyskerne, som fik ro og orden på 'Flødeskumsfronten'? Skal vi se på Scavenius som national frelser eller landsforræder? Det er nogle af spørgsmålene i Kampen om historien, hvor Adam Holm taler med Ph.d. i historie og seniorforsker ved Rigsarkivet Steen Andersen og dr.phil. i historie og forfatter Bo Lidegaard.
Redaktør: Thomas Vinther Larsen. 
I redaktionen: Nanna Sloth Skardhamar og Clara Faust Spies.
Musik: Adi Zukanovic.</description>
            <duration>00:56:59</duration>
            <pubDate>Tue, 27 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-erik-scavenius-demokratiets-frelser-eller-tyskernes-haandlanger-11032415352</guid>
            <enclosure url="https://api.dr.dk/radio/v1/assetlinks/urn:dr:radio:episode:66bfcd89d7273ebbbec21196/8f7c2f38cd48530f9bab578e27776a787f9f0621884b40c251d3d0ee980f6f57" length="82077575" type="audio/mpeg"/>
        </item>
        <item>
            <title>Sir Oswald Mosley og de britiske fascister</title>
            <description>&quot;Hvis I virkelig tror, at det nuværende system kan hjælpe jer, er det så meget desto bedre for vores nye og virile form for fascisme. Jeg kommer til jer med et nyt og revolutionerende tankesæt&quot; Ordene kom fra Sir Oswald Mosley, en 36-årig adelsmand, der stod i spidsen for det nystiftede parti, British Union of Fascists. Året var 1932, den økonomiske krise bed, arbejdsløshedskøen voksede og det britiske imperium slog sprækker.
Foran en talstærk forsamling af unge mænd med sorte skjorter og højre arm strakt i en heilende hilsen, talte Mosley om alt det, der måtte gøres for at komme elendigheden til livs. Mosley blev aldrig Storbritanniens Fører, men hans ætsende kritik af racesammenblanding og multikultur stikker fortsat sit hoved frem, bl.a. under de nylige optøjer i flere britiske byer. Hvem Sir Oswald Mosley var? Hvordan hans britiske fascisme adskilte sig fra den kontinentale udgave? Og hvilke spor den har sat i eftertiden? Det er nogle af spørgsmålene i Kampen om historien, hvor Adam Holm taler med lektor i historie Claus Bundgård Christensen.
Redaktør: Thomas Vinther Larsen. 
I redaktionen: Nanna Sloth Skardhamar og Clara Faust Spies.
Musik: Adi Zukanovic.</description>
            <duration>00:55:22</duration>
            <pubDate>Tue, 20 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-sir-oswald-mosley-og-de-britiske-fascister-11032415342</guid>
            <enclosure url="https://api.dr.dk/radio/v1/assetlinks/urn:dr:radio:episode:66b69399147696d936047b42/53bfa0bace9a58f22b63c511e077f12da262ace4c35df89a1b3e124366a635f5" length="79740167" type="audio/mpeg"/>
        </item>
        <item>
            <title>Hizbollah - Guds parti, Israels fjende</title>
            <description>&quot;Modstandskampen og blodet fra vores martyrer er et vidnesbyrd for alle, som overvejer at ville invadere Libanon, eller som påtænker at lave forebyggende angreb, at de begår den største fejltagelse i deres historie&quot;.  Sådan lyder det fra Hassan Nasrallah, øverste leder for Hizbollah, den store shiamuslimske milits, som har base i Beirut. En åben krig mellem Hizbollah og ærkefjenden Israel synes at nærme sig - og med enorme konsekvenser for hele Mellemøsten. 
Hizbollah er et produkt af den libanesiske borgerkrig i 1980'erne og den iranske revolution i 1979. Men hvad kæmper de for? Hvordan ser deres verdensbillede ud? Og hvordan forstår de deres egen historiske rolle?  Det er nogle af spørgsmålene i denne uges &quot;Kampen om historien&quot;, hvor Adam Holm taler med postdoc og forsker i etniske og sekteriske konflikter i Mellemøsten, Anne Kirstine Rønn.
Redaktør: Thomas Vinther Larsen.
I redaktionen: Nanna Sloth Skardhamar og Clara Faust Spies.
Musik: Adi Zukanovic.</description>
            <duration>00:56:07</duration>
            <pubDate>Tue, 13 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-hizbollah-guds-parti-israels-fjende-11032415332</guid>
            <enclosure url="https://api.dr.dk/radio/v1/assetlinks/urn:dr:radio:episode:66ad581c57204284a7f103ec/bb9c74ba4f4aa6c8970710965aedef53a95cead99c0dc6e0a4910c8a0fcec853" length="80819015" type="audio/mpeg"/>
        </item>
        <item>
            <title>Citius, Altius, Fortius - Olympiadens historie</title>
            <description>I 1980 bød Sovjetunionens leder, Leonid Bresjnev, velkommen til de olympiske lege i Moskva. Han hilste &quot;alle verdens atleter&quot;, hvilket dog var en sandhed med modifikationer - 65 lande boykottede nemlig legene i protest mod den sovjetiske invasion af Afghanistan, mens kun 80 lande deltog. Begivenheden, der hvert fjerde år transmitteres til hver en afkrog af kloden, er en påmindelse om, hvordan sport og politik - og historie - fletter sig sammen. Hvordan har de olympiske lege udviklet sig fra det første hammerkast i antikkens Grækenland og frem til vor tid? Spænder demokratiske lande også for en politisk vogn på samme måde som autokratiske regimer og diktaturer?  Og hvor god en olympisk nation er Danmark egentlig? Det er nogle af spørgsmålene i denne uges &quot;Kampen om historien&quot;, hvor Adam Holm taler med dr.phil. og professor i idrætshistorie Hans Bonde.
Redaktør: Thomas Vinther Larsen. 
I redaktionen: Ninette Birck og Clara Faust Spies.
Musik: Adi Zukanovic.</description>
            <duration>00:56:20</duration>
            <pubDate>Tue, 06 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-citius-altius-fortius-olympiadens-historie-11032415322</guid>
            <enclosure url="https://api.dr.dk/radio/v1/assetlinks/urn:dr:radio:episode:66a41dbcbd4e675f4b5fb8ac/2880c5af11d865df70883020ed5d685bb9e9c03ea213996aa8b7125a3818b75d" length="81142722" type="audio/mpeg"/>
        </item>
        <item>
            <title>Frankrigs kaotiske republikker</title>
            <description>Frankrigs historiebevidste præsident Emmanuel Macron sendte chokbølger gennem det franske samfund, da han i kølvandet på det yderste højres fremgang ved Europaparlamentsvalget udskrev nationalt valg til d. 30. juni. Han sagde bl.a.: &quot;At være fransk vil sige at tage tidens nødvendighed på sig, at kende til betydningen af at kunne stemme og til smagen af frihed. Der er særlige omstændigheder, som kalder på ansvarlighed. I bund og grund handler det om selv at skrive historien i stedet for at blive dens offer. Den tid er nu kommet. Leve republikken! Leve Frankrig!&quot;. Nutidens urolige Frankrig giver mindelser om andre tidspunkter i landets historie, hvor der har været frygt for borgerkrig, militærkup og opløsning af republikken. Derfor vil vi denne udsendelse forsøge at tegne et billede af Frankrigs problemfyldte og ofte kaotiske republikker. 
Hvorfor er det så vanskeligt at finde stabilitet i et ressourcestærkt land med en dyb demokratisk tradition? Hvad er det for vældige kræfter og idéer, der støder sammen? Og hvilken lære af de franske republikkers historie drager henholdsvis Macron og Marine Le Pen? Det er nogle af spørgsmålene i denne uges 'Kampen om historien', hvor Adam Holm taler med journalist og forfatter med dansk-fransk baggrund Karin Mørch og ph.d. og lektor i fransk historie, kultur og litteratur Jørn Boisen.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:56:49</duration>
            <pubDate>Tue, 25 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-frankrigs-kaotiske-republikker-11032415262</guid>
            <enclosure url="https://api.dr.dk/radio/v1/assetlinks/urn:dr:radio:episode:666cbf93a80194bdfabf7238/de94c9c5fddf8158f73b8afabe31b56da5373f566467b80a718edc5c55259a14" length="81836237" type="audio/mpeg"/>
        </item>
        <item>
            <title>Dømt til bålet - historien om hekseprocesserne</title>
            <description>&quot;Lad mig slippe for bålet&quot; - ja, sådan trygler en kvinde ved navn Herlufs Marte i Carl Th. Dreyers mesterlige film fra 1943, 'Vredens dag'. Marte er blevet beskyldt for at udøve trolddomskunst, og ligger spændt fast til en stige, mens et bål er ved at blive tændt. Der er ingen nåde for Marte - hun skal fortæres af flammerne som den heks hun påstås at være. I løbet af en kort periode af 1600-tallet blev i omegnen af 1000 kvinder herhjemme henrettet i Guds navn for at uddrive djævelskab fra samfundet, hvad end det var i byerne eller i de små sogne på landet. Det er et af de mørkeste kapitler af danmarkshistorien, og samtidig ét vi gerne fortrænger, når vi står og synger ved det årlige Skt. Hansbål. 
Hvorfor skulle så mange kvinder - og enkelte mænd - udrenses? Hvem var heksejægerne? Og hvordan adskilte praksis sig fra det lutheranske Danmark og de katolske lande? Det er nogle af spørgsmålene i denne uges 'Kampen om historien', hvor Adam Holm taler med professor i historie og ekspert i senmiddelalder Louise Nyholm Kallestrup. Derudover medvirker også historiker med speciale i hekseprocesser Louise Hauberg Lindgaard.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:57:13</duration>
            <pubDate>Tue, 18 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-doemt-til-baalet-historien-om-hekseprocesserne-11032415252</guid>
            <enclosure url="https://api.dr.dk/radio/v1/assetlinks/urn:dr:radio:episode:6663849a502b9ee5f7a7a419/ca5835e84d39a22fe1285e4014e979ba49a985e7e329100fcd98f72650091126" length="82414534" type="audio/mpeg"/>
        </item>
        <item>
            <title>Den Kolde Krig - kamp om Danmarks sjæl</title>
            <description>&quot;Er du fabriksarbejder, medlem af en fagforening eller en kirke? Så skal du være på stikkerne for at holde øje med folk, der promoverer den kommunistiske sag, og forsøger at bane sig vej ind i en magtposition.&quot; Sådan lyder det i en amerikansk propagandafilm fra 1960 om kommunismen. Den fandt også sin vej over Atlanten til vores kyster, og herhjemme var det politiske establishment ikke i tvivl. I den kolde krigs konfrontation mellem de to store systemer, det liberale demokrati og kommunismen, hørte den danske småstat til på amerikansk side.
Hvilke spor satte det sig i den førte politik? Hvordan prægede det kulturlivet og samfundsudviklingen? Og hvorfor blev den danske folkesjæl med tiden 'ameridaniseret'? Det er nogle af spørgsmålene i denne uges 'Kampen om historien', hvor Adam Holm taler med forfatter og dr.phil. i historie Rasmus Mariager.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:56:07</duration>
            <pubDate>Tue, 11 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-den-kolde-krig-kamp-om-danmarks-sjael-11032415242</guid>
            <enclosure url="https://api.dr.dk/radio/v1/assetlinks/urn:dr:radio:episode:665a4a1aaa0174c4c8e89cab/03ea812745f45caf049adb752a666592d68cff9b1a4be91c72b065dfc0c8057a" length="80817865" type="audio/mpeg"/>
        </item>
        <item>
            <title>EU's højrefløj og fortællingen om Europa</title>
            <description>&quot;Vi ved hvilken port, vi skal marchere igennem for at reorganisere den europæiske union. Det er på høje tide, at præstestyret i Bruxelles bliver rystet i sin grundvold&quot;. Man skulle ikke tro det, men Ungarns premierminister Viktor Orbán, som her taler i Budapest som optakt til det kommende valg til Europa-Parlament, er ikke direkte imod EU. Han ønsker derimod, at det europæiske fællesskab bliver ordnet efter fundamentalt andre principper end i dag. Derfor vil han bekæmpe det, han hånligt kalder for &quot;præstestyret i Bruxelles&quot;. Den holdning står den kontroversielle Orbán ikke alene med. En række højrenationale partier har skruet op for den EU-kritiske, hvis ikke direkte fjendtlige, retorik. Selvom et medlem af Alternative für Deutschland for nylig har skabt intern splid med en positiv bemærkning om Waffen-SS, er der meget som tyder på, at de europæiske højreradikale og nationalkonservative partier vinder massiv fremgang ved det forestående valg. 
Hvordan forstår disse partier historien, og hvordan bruger - nogle vil sige misbruger - de den i deres politiske kamp? Og hvad betyder Europa for partier, der hver især dyrker det nationale særpræg? Det er nogle af spørgsmålene i denne uges 'Kampen om historien', hvor Adam Holm taler med cand.mag. i historie og Østeuropastudier Vibe Termansen og ph.d.-stipendiat ved DIIS Alberte Bové Rud.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:56:42</duration>
            <pubDate>Tue, 04 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-eu-s-hoejrefloej-og-fortaellingen-om-europa-11032415232</guid>
            <enclosure url="https://api.dr.dk/radio/v1/assetlinks/urn:dr:radio:episode:66510f17a73c23c032a70f15/a1091a3b0b6289a23b895ae264846d5fee046ca523ec2046d7d1bb39e3cf66b9" length="81659974" type="audio/mpeg"/>
        </item>
        <item>
            <title>Japans kejserlige hær - fra fanatisme til nederlag</title>
            <description>&quot;At være soldat er den højeste menneskelige udmærkelse i Japan. Den japanske soldat er blevet trænet næsten fra fødslen. I hans hårde tankegang trives den fanatiske overbevisning om, at japanerne nedstammer fra guder og er udset til at regere over verden og alle som lever i den. (...) Forræderi, brutalitet, voldtægt og tortur er alt sammen legale midler, når det bruges mod ikke-japanere&quot;. Sådan falder ordene i en amerikansk propagandafilm fra 1945. Krigen i Sydøstasien var da endnu ikke slut og de japanske soldater får læst og påskrevet som var de en bande kriminelle.
Men én ting er hvordan man bliver opfattet af fjenden, noget andet er, hvordan man ser på sig selv. Hvad kæmpede japanerne egentlig for under 2. verdenskrig? Hvorfor ville de smide Storbritannien ud af Asien og stække USA's indflydelse over Stillehavet? Og hvorfor behandlede de deres krigsfanger så skånselsløst? Det er nogle af spørgsmålene i denne uges &quot;Kampen om historien&quot;, hvor Adam Holm taler med journalist og forfatter Peter Harmsen. Desuden medvirker også forfatter Jonas Ishibori.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:57:03</duration>
            <pubDate>Tue, 28 May 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-japans-kejserlige-haer-fra-fanatisme-til-nederlag-11032415222</guid>
            <enclosure url="https://api.dr.dk/radio/v1/assetlinks/urn:dr:radio:episode:6647d56fd0395abe5cb3d6ac/5671ed158483855e41a384a1d1bb657d53229c55f63758a4c53bf3ad0805916b" length="82159952" type="audio/mpeg"/>
        </item>
        <item>
            <title>Grundtvig - romantisk salmedigter eller etnocentrisk nationalist?</title>
            <description>Måske ville den gamle digterpræst Nikolaj Frederik Severin Grundtvig ikke selv bruge udtrykket 'pissetravlt', sådan som det lyder i en sketch fra 'Rytteriet', men han lå i hvert fald ikke på den lade side: I løbet af sit 89-år lange liv skrev han mere omfattende end nogen anden forfatter om dansk historie, verdenshistorie, norrøn mytologi og om et væld af teologiske spørgsmål. I dag hyldes Grundtvig for sin enorme indflydelse på uddannelse, danskhed, religion og sågar velfærdsstat. Politikere på tværs af de ideologiske skel kappes om at citere ham, og der går næppe en dag uden at en eller flere af hans hundredvis af salmer synges i landets kirker og højskoler. 
Grundtvig troner i landskabet, men hvad er myte og hvad er virkelighed? Hvordan skal vi forstå hans opfattelse af folkelighed og danskhed? Og var han mere humanist end kristen? Det er nogle af spørgsmålene i denne uges 'Kampen om historien', hvor Adam Holm taler med historiker Jes Fabricius Møller og teolog Anders Holm. Derudover medvirker tidligere kirkeminister Manu Sareen.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:56:17</duration>
            <pubDate>Tue, 21 May 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-grundtvig-romantisk-salmedigter-eller-etnocentrisk-nationalist-11032415212</guid>
            <enclosure url="https://api.dr.dk/radio/v1/assetlinks/urn:dr:radio:episode:663e9b45ce5ca8cff2427cca/6735faa13aced2ff7542ed21ac623f67fa9018f6b3c49ae6f183380ff46a1dc3" length="81058057" type="audio/mpeg"/>
        </item>
        <item>
            <title>USA's glemte folkemord?</title>
            <description>&quot;Brødre, lyt til mine ord! Sioux-folket, som beskyttes af den store ånd, Manito, vil tage deres økser og gå på krigsstien i dag og bekæmpe fjenden indtil de sidste blegansigter er drevet ud af vores forfædres land med bitterhed og had&quot;. Sådan lyder det fra indianerhøvdingen Hvide Ræv i en Westernfilm fra midten af 1960'erne. Hans drabeligt udseende krigere, som for øvrigt spilles af italienske skuespillere, råber på hævn. De skal lige til at sætte ild til en tilfangetagen hvid kvinde, da kavaleriet dukker op... Scenen er velkendt: de indfødte er vilde, mens civilisationen forsvares af noble officerer og ædelmodige pelsjægere. Men én ting er fiktion, noget andet er den historiske virkelighed. 
I år er det hundrede år siden de oprindelige amerikanere fik tildelt statsborgerskab i det land, deres forfærde havde mistet. Hvordan tabte indianerne kampen om den amerikanske prærie? Er der belæg for at tale om et egentlig folkemord? Og hvor meget gør amerikanerne ud af dette blodige og dramatiske kapitel af deres historie? Det er nogle af spørgsmålene i denne uges 'Kampen om historien', hvor Adam Holm taler med Marianne Kongerslev og Anders Bo Rasmussen, begge lektor og ph.d. i amerikanske studier.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:57:07</duration>
            <pubDate>Tue, 14 May 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-usa-s-glemte-folkemord-11032415202</guid>
            <enclosure url="https://api.dr.dk/radio/v1/assetlinks/urn:dr:radio:episode:66356018df395221c5081d88/4821ac4cc8473f80dcc881c2a6e3393fd07e539956d4d7c8b9ce589a16346573" length="82254408" type="audio/mpeg"/>
        </item>
        <item>
            <title>Modstandsbevægelsen - mellem myte og virkelighed</title>
            <description>I en radiotale den 2. september 1942, holdt af den socialdemokratiske statsminister Vilhelm Buhl, er budskabet ikke til at tage fejl af: modstandskamp er dødsensfarligt og undergraver forholdet mellem de danske myndigheder og den tyske besættelsesmagt. Disse dage markerer 79-året for Danmarks befrielse, og derfor vil vi i dagens program rette blikket mod modstandskampen under Besættelsen.
Hvor mange var disse &quot;ubesindige og hensynsløse&quot; i grunden? Hvad står tilbage som modstandskampens vigtigste bedrifter? Har vi som nation gjort for meget stads ud af deres kamp for at dække over den problematiske samarbejdspolitik med Værnemagten? Og hvordan har fortællingen om modstandsbevægelsen ændret sig fra 1945 til i dag? Det er hovedspørgsmålene i denne uges Kampen om historien, hvor Adam Holm taler med museumsinspektør på Frøslevlejrens Museum Gry Scavenius Bertelsen og ph.d. i historie Steen Andersen. Derudover medvirker daglig leder og formidlingsansvarlig i Mindelunden Anna Wagn.
Musik: Adi Zukanovic.</description>
            <duration>00:56:42</duration>
            <pubDate>Tue, 07 May 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-modstandsbevaegelsen-mellem-myte-og-virkelighed-11032415192</guid>
            <enclosure url="https://api.dr.dk/radio/v1/assetlinks/urn:dr:radio:episode:662c2611fb591ec44ca861a8/4dff0909905c5ce02cfe6988d9d9fbfeb7d8bfbc4ad53f1474a303fb8fb6fc72" length="81662857" type="audio/mpeg"/>
        </item>
        <item>
            <title>En revolution med blomster og musik</title>
            <description>&quot;Vi diskuterer ikke Gud og dyderne. Vi diskuterer ikke fædrelandet og historien. Vi diskuterer ikke autoriteter og deres anseelse. Vi diskuterer ikke familien og dens moral&quot;. Sådan sagde Portugals leder Antonio Salazar i 1936. I en menneskealder stod han i spidsen for en autoritær stat, som censurerede kritiske tanker og sendte oppositionen i fængsel eller eksil. Men det undertrykkende regime, som også var optaget af blodige kolonikrige i Afrika, blev væltet omtrent uden at et skud blev løsnet i den såkaldte 'Nellikerevolution' 25. april 1974.
Hvordan ser portugiserne i dag på revolutionen for 50 år siden? Hvilket opgør har de haft med de antidemokratiske årtier? Og hvorfor er Antonio Salazar fortsat en populær skikkelse i landets historie? Det er nogle spørgsmålene i denne uges Kampen om historien, hvor Adam Holm taler med cand.mag. i historie og portugisisk Britta Thomsen og stud.mag. Alex Andersen da Trindade Alexandre, der har dansk-portugisisk baggrund.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:56:13</duration>
            <pubDate>Tue, 30 Apr 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-en-revolution-med-blomster-og-musik-11032415182</guid>
            <enclosure url="https://api.dr.dk/radio/v1/assetlinks/urn:dr:radio:episode:6622ebeab5689c0891c4ec71/c963a76ded8969d20ea7680f7e703352991d8d4104fb3c25243c7b47ca74516b" length="80956107" type="audio/mpeg"/>
        </item>
        <item>
            <title>Danmarkshistorien i flammer</title>
            <description>I dag er det en uge siden, at vi fik den triste nyhed om, at Børsen stod i brand. Det berømte Dragespir, som ifølge legenden skulle værne imod ufred og brand, gik op i flammer. Det samme gjorde store dele af den 400-årige bygning. Det er ikke bare mursten, som er blevet fortæret af ilden, men et stykke konkret danmarkshistorie, der rækker tilbage til en tid med hekseforfølgelser og slaveri over indførelsen af demokrati og fremvæksten af et kapitalistisk samfund.
I dagens afsnit skal vi se nærmere på den århundredlange bevægelse fra tiden under Christian IV og frem mod moderniseringen. Hvad er det for en erhvervsmæssig og kulturhistorisk udvikling, som Børsen har stået i centrum for? Og hvilken plads har denne institution i den kollektive erindring? Det er et par af spørgsmålene i denne uges Kampen om historien, hvor Adam Holm taler med forsker og lektor på CBS Anders Ravn Sørensen.
Redaktør: Thomas Vinther Larsen.
I redaktionen: Clara Faust Spies og Asta Jølver Pedersen.
Musik: Adi Zukanovic.</description>
            <duration>00:56:45</duration>
            <pubDate>Tue, 23 Apr 2024 05:00:00 +0000</pubDate>
            <guid isPermaLink="false">https://www.dr.dk/lyd/p1/kampen-om-historien/kampen-om-historien-2024/kampen-om-historien-danmarkshistorien-i-flammer-11032415172</guid>
            <enclosure url="https://api.dr.dk/radio/v1/assetlinks/urn:dr:radio:episode:6619b0b44427e5f399942de7/674e1954418fa1ef1eb2d56ae3bebb13712b1cdb5885067c5a819b7f6a77113f" length="81727369" type="audio/mpeg"/>
        </item>
    </channel>
</rss>
