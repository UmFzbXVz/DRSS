<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
  <channel>
    <title>De kontroversielle</title>
    <link>https://www.dr.dk/lyd/p1/de-kontroversielle-2749297810000</link>
    <description>Der er noget fascinerende ved mennesker, der vækker anstød og bringer andre folks pis i kog. Det er nemlig de omstridte debattører, kunstnere, forskere osv. der bringer ild og ilt til debatten. Igennem 35 har Klaus Rothstein ofte deltaget i den offentlige debat, og mens han selv har opført sig pænt (det meste af tiden, i hvert fald), har han med interesse fulgt de kompromisløst kontroversielle. Nu møder han fem mennesker, der på hver deres måde har hældt benzin på bålet og fået offentligheden op i det røde felt: Marianne Stidsen, Ditlev Tamm, Madame Nielsen, Kåre Bluitgen og Jim Lyngvild. Hvad bidrager den kontroversielle person med i den store samfundssamtale? Hvordan oplever den kontroversielle selv sin position og funktion? Er det et mål i sig selv at træde over stregen? Hvad er den personlige omkostning? Og hvad kan den pæne Klaus Rothstein lære af de kontroversielle gæster? 
Vært: Klaus Rothstein</description>
    <itunes:image href="https://api.dr.dk/podcasts/v1/images/urn:dr:podcast:image:66ffeb4e075f927899284e57.jpg"/>
    <item>
      <title>1:5 - Marianne Stidsen</title>
      <description>Hun har sammenlignet MeToo-aktivister med terrorister og kaldt den identitetspolitiske bølge i Sverige for et terrorvælde i stil med det, der fik hovederne til at rulle i kølvandet på den Franske Revolution. Litteraten Marianne Stidsens kritik af MeToo-bevægelsen har splittet kulturinstitutionen Det Danske Akademi, ligesom hun har kritiseret sin arbejdsplads, Københavns Universitet, da det ville indføre et nyt kodeks for at bekæmpe krænkende adfærd. Klaus Rothstein inviterer hende i studiet til en samtale om, hvad den kontroversielle stemme bidrager med i den store samfundssamtale. Hvordan oplever den kontroversielle selv sin position og funktion? Er det et mål i sig selv at træde over stregen? Hvad er den personlige omkostning? Og hvad kan den pæne Klaus Rothstein lære af den kontroversielle Marianne Stidsen?
Vært: Klaus Rothstein.</description>
      <duration>00:55:06</duration>
      <pubDate>Tue, 23 Jun 2020 06:00:00 +0000</pubDate>
      <guid isPermaLink="false">https://www.dr.dk/lyd/p1/de-kontroversielle/de-kontroversielle-1/de-kontroversielle-1-5-marianne-stidsen-11032016001</guid>
      <enclosure url="https://api.dr.dk/radio/v1/assetlinks/urn:dr:radio:episode:5fa26121330eac2f135b6e91/0e2aba395a8c0d5081e851fad12105ab6bfc56276414c53a763b7483e9544e74" length="79367085" type="audio/mpeg"/>
    </item>
    <item>
      <title>2:5 - Jim Lyngvild</title>
      <description>Jim Lyngvild er hér, dér og alle vegne. Men det er alle ikke lige begejstret for. Der var dem, der helst havde set ham forment adgang til Nationalmuseet, da museet bad ham give sit bud på, hvordan vikingerne så ud. Han var heller ikke velkommen som vært til Priden, efter han om sine tatoveringer udtalte:&quot; Altså, dem der piver er små bøssekarle.&quot; Lige meget hjalp det, at han i samme interview forklarede, at han var ved at kaste op af smerte, da han var under nålen. Den pæne Klaus Rothstein har den ustyrlige designer Jim Lyngvild i studiet til en personlig samtale, hvor to verdener støder sammen. Hvordan gør man en god figur som kontroversiel, hvad driver den kontroversielle, og hvad kan man egentlig tillade sig at sige om andre mennesker?
Vært: Klaus Rothstein.</description>
      <duration>00:55:07</duration>
      <pubDate>Tue, 23 Jun 2020 06:01:00 +0000</pubDate>
      <guid isPermaLink="false">https://www.dr.dk/lyd/p1/de-kontroversielle/de-kontroversielle-1/de-kontroversielle-2-5-jim-lyngvild-11032016002</guid>
      <enclosure url="https://api.dr.dk/radio/v1/assetlinks/urn:dr:radio:episode:5fa26122330eac2f135b6e98/819466ae9f6c5fe4a8429e4848f82b995693a4bbce2222f87bb3ac4437c8e7f1" length="79376301" type="audio/mpeg"/>
    </item>
    <item>
      <title>3:5 - Ditlev Tamm</title>
      <description>Ditlev Tamm har gentagne gange lagt sig ud med De Konservative, og nåede kun kortvarigt at have partibog, selvom han anser sig selv for at være konservativ. Han har også udvist forståelse for brugen af tortur, ja ikke engang noget så tørt som en doktordisputats kunne han skrive, uden det gav ballade. Professoren i retshistorie konfronterede os nemlig med skyggesiderne af både vores stolte modstandsbevægelse, og det efterfølgende retsopgør. Klaus Rothstein taler med Ditlev Tamm om, hvad den kontroversielle stemme bidrager med i den store samfundssamtale. Hvordan oplever den kontroversielle selv sin position og funktion? Er det et mål i sig selv at træde over stregen? Ja, har den konventionelle Klaus Rothstein ligefrem en pligt til at træde frem som en mere kontroversiel stemme?
Vært: Klaus Rothstein.</description>
      <duration>00:54:58</duration>
      <pubDate>Tue, 23 Jun 2020 06:02:00 +0000</pubDate>
      <guid isPermaLink="false">https://www.dr.dk/lyd/p1/de-kontroversielle/de-kontroversielle-1/de-kontroversielle-3-5-ditlev-tamm-11032016003</guid>
      <enclosure url="https://api.dr.dk/radio/v1/assetlinks/urn:dr:radio:episode:5fa26123330eac2f135b6e9e/cafb67168fd0a015e574f3f829e30b5883db128c2d8f1fa373e56b00f48c7e52" length="79161453" type="audio/mpeg"/>
    </item>
    <item>
      <title>4:5 - Madame Nielsen</title>
      <description>Claus Jensen, Claus Beck-Jensen, Das Beckwerk. Kontroversiel kunstner har mange navne, og for tiden er det Madame Nielsen. Kunstneren har begravet sig selv, levet som hjemløs, og i 2018 satte forestillingen Black Madonna ild til debatten. Stykket hed i første omgang White Nigger/Black Madonna, og der indgår både såkaldt 'blackfacing' og folkemord med sorte som gerningsmænd i forestillingen. Var det en overlagt provokation? Vidste Madame Nielsen, hvad hun udløste, da hun malede sig sort i hovedet? Det, og meget andet, spørger Klaus Rothstein om i denne episode af De Kontroversielle, som også handler om, hvad den kontroversielle kunstner bidrager med i den store samfundssamtale,  og om det er et mål i sig selv at træde over stregen som kunstner? Ja, skal den pæne Klaus Rothstein måske selv blive bedre til at træde over stregen? 
Vært: Klaus Rothstein.</description>
      <duration>00:55:11</duration>
      <pubDate>Tue, 23 Jun 2020 06:03:00 +0000</pubDate>
      <guid isPermaLink="false">https://www.dr.dk/lyd/p1/de-kontroversielle/de-kontroversielle-1/de-kontroversielle-4-5-madame-nielsen-11032016004</guid>
      <enclosure url="https://api.dr.dk/radio/v1/assetlinks/urn:dr:radio:episode:5fa26124330eac2f135b6ea4/96ca50204fd9e55a2c20bd10fd05e2a3a599de2c542d834e2c2ed3ae2bc25b98" length="79479405" type="audio/mpeg"/>
    </item>
    <item>
      <title>5:5 - Kåre Bluitgen</title>
      <description>Da Kåre Bluitgen ikke kunne finde nogen tegner, der turde tegne profeten Muhammed, fik Jyllands-Posten en kontroversiel idé. Resten er som bekendt historie. Men faktisk rækker Kåre Bluitgens kontroversielle virke langt længere tilbage i tiden. I 1998 udgav han for eksempel bogen 'De Nye Danskere'. Den skulle tage fat i alle tabuerne knyttet til indvandring, og indeholdt også eksempler på racistiske vittigheder. Kåre Bluitgen er sidste gæst hos Klaus Rothstein i serien. De to taler om nødvendigheden af det kontroversielle, om prisen for at være det, og så tager Klaus Rothstein stilling til, om samtalerne med de kontroversielle har inspireret ham til at træde ud af konformitetens skygge. Bør han slutte sig til de kontroversielles rækker?
Vært: Klaus Rothstein.</description>
      <duration>00:55:07</duration>
      <pubDate>Tue, 23 Jun 2020 06:04:00 +0000</pubDate>
      <guid isPermaLink="false">https://www.dr.dk/lyd/p1/de-kontroversielle/de-kontroversielle-1/de-kontroversielle-5-5-kaare-bluitgen-11032016005</guid>
      <enclosure url="https://api.dr.dk/radio/v1/assetlinks/urn:dr:radio:episode:5fa26125330eac2f135b6eab/461028b0e6c60f06521b5d3321ae3227f44a5cc702bd520468c9248dc0355726" length="79369965" type="audio/mpeg"/>
    </item>
  </channel>
</rss>
