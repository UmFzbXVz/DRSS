<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
    <channel>
        <title>Genstart</title>
        <link>https://www.dr.dk/lyd/special-radio/genstart-2642056922000</link>
        <description>DR's nyhedspodcast.
Tidens største og vigtigste nyhedshistorier.
Få et unikt indblik i én aktuel historie, få den fortalt fra starten og få besvaret de spørgsmål, du ikke anede, du ønskede svar på. Alle hverdage og søndage - fra klokken 03:00.</description>
        <itunes:image href="https://api.dr.dk/podcasts/v1/images/urn:dr:podcast:image:6593ba22846e9f8fc0338958.jpg"/>
        <item>
            <title>Ni dages skælven</title>
            <description>Et gigantisk fjeldskred langt inde i den dybe Dickson Fjord i det øde kolde nordøstlige Grønland udløser en enorm flodbølge. Og så bliver det mærkeligt. For samtidig begynder hele kloden at vibrere. Verden over registrerer seismografer den lille bevægelse. En bevægelse der varer i ni dage. I USA tror de, at deres udstyr er gået i stykker: I Tyskland noterer de det som en &quot;USO&quot;, an unidentified seismic object. Den danske geolog, Kristian Svennevig har sammen med en stor gruppe internationale forskere undersøgt det sære fænomen og dokumenteret et hidtil uset naturfænomen; en ni dage lang tsunami. Men bag den fascinerende opdagelse ligger en mere foruroligende fortælling om klimaforandringerne.
Vært: Anna Ingrisch.</description>
            <pubDate>Fri, 13 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-ni-dages-skaelven-11802450375</guid>
            <enclosure url="https://api.dr.dk/radio/v1/assetlinks/urn:dr:radio:episode:65843994163dfa22d546b92d/853f00c75bf3f93506abed1167e7d50729cbfe0dd8f25e183a858036d05699bc" length="36127758" type="audio/mpeg"/>
        </item>
        <item>
            <title>I Ohio spiser de hunde</title>
            <description>Kamala Harris går direkte hen mod Trump, giver hånd og præsenterer sig selv ved navn. Et håndtryk som måske bliver det eneste inden november. For første gang i en næsten to timer lang live tv-debat på ABC News, står de to kandidater ansigt til ansigt. Donald Trump kan måske få ram på Kamala Harris, som han har haft så svært ved at sætte et ultimativt sårende hug ind på. Omvendt kan Kamala Harris bruge debatten til at bevise, at hun rent faktisk er et præsidentemne, der kan klare presset. I dagens Genstart fortæller Sandra Brovall, kulturkorrespondent i DR om, om debatten, der både handlede om hunde i Ohio og det betændte abortspørgsmål.
Vært: Anna Ingrisch.</description>
            <pubDate>Thu, 12 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-i-ohio-spiser-de-hunde-11802450374</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c7c26aeca6fa65747f/ef35b1255b8f54b8e12360e5f7bb3937f4c6ffab1bdb7119cfbab45145447a33" length="34374415" type="audio/mpeg"/>
        </item>
        <item>
            <title>Fanget på kamera</title>
            <description>På et grynet overvågningsbånd træder en skikkelse over gaden. Måske er det en kriminel. Det kan ansigtsgenkendelse nu hjælpe dansk politi med at afgøre. Værktøjet kan bruges på de millioner af timers videomateriale, der hver dag løber ind på kameraerne over os. Politiet jubler over deres nye redskab, men kritikere mener, at det er et markant indgreb i retten til at færdes frit og bekymrer sig over, at der domstolskontrol med, hvordan det bruges. Danskerne har for længst accepteret overvågningskameraer på gadehjørner, men Genstart spørger i dag DRs tech-korrespondent, Henrik Moltke, om vi også skal acceptere, at de kan genkende os.
Vært: Simon Stefanski.
Tilrettelæggelse: Magnus Mio og Jacob Stenager.
Redaktør: Astrid Randrup.
Lyddesign: Søren Elbek.</description>
            <pubDate>Wed, 11 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-fanget-paa-kamera-11802450373</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c79973a9c837f9cefb/d38d9338b8107966cfe6a528bba0320bc2f2456b2d8f190d421f828e1090877d" length="33409041" type="audio/mpeg"/>
        </item>
        <item>
            <title>Marilyn Monroes nøgenbillede</title>
            <description>Hun håbede, at det ville forsvinde ud i glemslen. At pinup-billedet, hvor hun ligger nøgen på et rødt klæde og kigger forførerisk ind i kameraet, aldrig ville komme tilbage og hjemsøge hende. Men så købte Hugh Hefner det, puttede det i sit nye magasin 'Playboy' og byggede sit imperium på det. Uden at Marilyn Monroe vidste besked. Frem til sin død havde Hefner en guldindrammet original hængende i sit hjem i The Playboy Mansion, men nu har den danske kunstner Maja Malou Lyse købt det og udstillet det i København. Dagens Genstart tager med hende til auktionen i Hollywood i hendes forsøg på at redde Marilyn Monroe ud af Hugh Hefners favn.
Vært: Simon Stefanski.</description>
            <pubDate>Tue, 10 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-marilyn-monroes-noegenbillede-11802450372</guid>
            <enclosure url="https://api.dr.dk/radio/v1/assetlinks/urn:dr:radio:episode:65843994c26aeca6fa657357/da0ffe9fdcdd5595b49f19097dedde4f45b45453782f9a350de8d5972a2eae40" length="36377741" type="audio/mpeg"/>
        </item>
        <item>
            <title>Tom forsvinder</title>
            <description>Bryllupsrejsen er forsvundet ud af hukommelsen sammen med evnen til at bruge en hammer og huske, hvor han var i forgårs. Bid for bid forsvinder Toms erfaringer, minder og indlevelsesevne. Han er netop blevet en smule berømt - fordi han sammen med en masse ligesindede lige nu synger i DRs demenskor: På overfladen ligner han sig selv og humoren har han stadig - men han er tydeligt mærket af de fire demensdiagnoser, han fik for nu fem år siden. Sygdomme der er ved at stjæle ham fra hans pårørende og i sidste ende, vil tage livet af ham. Mere end 4000 danskere dør årligt af demens, mens knap 100.000 lever med den. Alligevel findes der ingen kur - ingen vej tilbage. Men  hvordan er det - hvordan er man i livet  - når man lever med demens? Det spørger vi Tom Heidner og hans kone, Silje Heidner Amholt om.        
Vært: Simon Stefanski</description>
            <pubDate>Mon, 09 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-tom-forsvinder-11802450371</guid>
            <enclosure url="https://api.dr.dk/radio/v1/assetlinks/urn:dr:radio:episode:658439959973a9c837f9cdb1/e4283a7c080fb67c650f29fb0139d455c4aefafe5f5687e362791bfa2dab2731" length="36960641" type="audio/mpeg"/>
        </item>
        <item>
            <title>Bornedal og apokalypsen</title>
            <description>Måske er Putin slet ikke så vanvittig, som præmisserne i den offentlige samtale forudsætter. Ole Bornedal er kendt for sine film og serier om historiske krige. Nu blander han sig i den igangværende krig i Ukraine i en kronik i Politiken. Han mener, at krigen bliver fortalt i alt for skarpe præmisser, hvor Ruslands præsident er vanvidsmanden, der vil invadere hele Europa - uden at Bornedal kan se nogen beviser for det.
Genstart spørger, om Bornedal, i sin iver efter fred, ikke frygter at blive Putins nyttige idiot. 
Vært: Simon Stefanski</description>
            <pubDate>Sun, 08 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-bornedal-og-apokalypsen-11802450367</guid>
            <enclosure url="https://api.dr.dk/radio/v1/assetlinks/urn:dr:radio:episode:65843c024c508f7c5e43482d/06a7d1799c30cc3a8eadcf4ec9bdc0467f9c45a966a187d9c226d442d7463d9c" length="35521228" type="audio/mpeg"/>
        </item>
        <item>
            <title>Seks ligposer</title>
            <description>Seks livløse kroppe ligger gemt væk i en mørk tunnel under byen Rafah. De har ligger der i mindst 48 timer, da de bliver fundet af israelske soldater. Skudhullerne i deres hoveder afslører, at de er blevet likvideret kort tid forinden af flygtende Hamas-soldater. En af de dræbte er den 23-årige Hersh Goldberg-Polin. Han blev kidnappet den7.oktober til Nova festivalen i den israelske ørken. Natten igennem havde han festet med sin bedste ven, men om morgenen bliver han bortført og kørt væk på ladet af en pickup-truck med en sprængt arm. Siden da har hans forældre kæmpet for at få ham tilbage i live - men forgæves. Drabet på Hersch og de fem andre gidsler bliver et chok i den israelske befolkning og det får hundredtusindvis af israelere til at på gaden i de største demonstrationer siden krigens start. De erklærer deres vrede mod Netanyahus regering, som ikke er lykkedes med at forhandle en gidselaftale på plads. Lasse Winther Jensen, der er skribent på Weekendavisen bor til daglig i Jerusalem med sin kone og fra første parket har han fulgt Israels krig mod Hamas.  I dag spørger Genstart ham, om de seks døde gidsler kan blive et vendepunkt, som får Israels regering til at ændre strategi i krigen?
Vært: Simon Stefanski.</description>
            <pubDate>Fri, 06 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-seks-ligposer-11802450365</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c5163dfa22d546ba97/121bc4d0ff9650e0c0ea12c944c3f1e4cd20e7f02dd3fd573d141fcb9ba33a90" length="35867971" type="audio/mpeg"/>
        </item>
        <item>
            <title>Løkkes hængeparti</title>
            <description>Moderaterne antænder kort før Lars Løkke Rasmussen fredag kan gå på weekend. Anklager om sexisme, mobning og et usundt arbejdsmiljø i Moderaterne lander på Løkkes skrivebord - og forsiden af B.T. Der indkaldes til krisemøde og partiet står i et flammehav, der vurderes at kunne futte det hele af. Men ind i flammerne kommer Lars Løkke med erfaring i netop brandslukning, og bruger en af de særlige metoder, han før har haft succes med. Med sig selv for bordenden afholder han et maratonmøde - mens alle parter kun bliver mere og mere trætte og medgørlige. Genstart spørger i dag politisk kommentator på B.T. og en af de journalister, der ventede troligt foran mødet, Joachim B. Olsen, om evighedsmødet kvalte flammerne eller gløderne stadig ulmer.
Vært: Anna Ingrisch.</description>
            <pubDate>Thu, 05 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-loekkes-haengeparti-11802450364</guid>
            <enclosure url="https://api.dr.dk/radio/v1/assetlinks/urn:dr:radio:episode:658439934c508f7c5e433c9f/3b3825488333cc6177da141c7cd7467882dc3662e0a3d0c3cd5365fe9809daab" length="35759118" type="audio/mpeg"/>
        </item>
        <item>
            <title>Forbudte stemmer</title>
            <description>I de første ni år af hendes liv, kendte Zara Wali kun sin mormor som en stemme. Den kom fra et kassettebånd og strømmede ud af højtalerne på en gammel båndoptager, og formanede hende om at lave lektier og tage en uddannelse. Det er stemmer som den, man nu ikke længere må høre i Afghanistan. Taleban har indført en 114 sider lang lov, der blandt andet forbyder kvinder at tale, synge og læse højt i det offentlige rum. Også indenfor hjemmets fire vægge skal de afholde sig fra højtlæsning og sang. I dagens Genstart fortæller Zara Wali, der er kreativ chef i reklamebureauet Moonraker, og som flygtede fra Afghanistan, da hun var to år gammel, om sin mor og mormors stemmers kraft.
Vært: Anna Ingrisch.</description>
            <pubDate>Wed, 04 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-forbudte-stemmer-11802450363</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c69973a9c837f9cef1/02d3672d0d4320075f6c08ed8bff4401efc5add0a4dfc62e55140b03a58c1ba1" length="33102025" type="audio/mpeg"/>
        </item>
        <item>
            <title>En dødelig dosis</title>
            <description>På en bænk i Portland sidder KT og ryster. Hendes ben er forvredne, huden grålig og hendes øjne helt tomme. Abstinenserne efter et fix fentanyl tager til, mens hun fortæller DRs USA-korrespondent Jakob Krog, hvordan hun er endt på bænken. KT er bare en af tusindvis af amerikanere, hvis liv er blevet fuldstændig ødelagt af jagten på det næste livsfarlige fix. Hver dag mister 200 amerikanere livet i en fentanyl overdose, og det er den førende dødsårsag for amerikanere mellem 18 og 45 år. Fentanylens greb om de amerikanske storbyer er blevet et afgørende emne i valgkampen, og i dag besøger Genstart Portland i Oregon, der forsøger at løse opioidkrisen med nye metoder, men som er endt med at blive et sandt skræmmeeksempel.
Vært: Simon Stefanski.</description>
            <pubDate>Tue, 03 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-en-doedelig-dosis-11802450362</guid>
            <enclosure url="https://api.dr.dk/radio/v1/assetlinks/urn:dr:radio:episode:65843994c26aeca6fa65734f/c4dde027352a77ad9c537bead971427a468d6ba3cae5cc57dd8fea42987d1e90" length="34387081" type="audio/mpeg"/>
        </item>
        <item>
            <title>En mærkelig regering</title>
            <description>&quot;Regeringen er mærkelig&quot;. Mette Frederiksen giver selv diagnosen på pressemødet i Statsministeriet. Regeringstoppen har selv indkaldt pressen - for en ny kommissær skal udnævnes, nye ministerier skal oprettes og regeringens fremtidsvisioner skal se dagens lys. En kærkommen lejlighed til at starte på en frisk. Men efterhånden som pressemødet skrider frem, falder det positive budskab fra hinanden og blotter uenighederne. Engang var SVM-regeringen nødvendighedens regering - den, der turde som ingen andre - men nu har fortællingen forandret sig: Nu er de blevet... mærkelige. I dagens Genstart fortæller politisk kommentator Lars Trier Mogensen om regeringens mærkelige manøvre. 
Vært: Anna Ingrisch.</description>
            <pubDate>Mon, 02 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-en-maerkelig-regering-11802450361</guid>
            <enclosure url="https://api.dr.dk/radio/v1/assetlinks/urn:dr:radio:episode:658439939973a9c837f9cda8/e9295f70a867dc140f833f90a72287a6fdf1d236da31ff97988335463d35efe3" length="34103114" type="audio/mpeg"/>
        </item>
        <item>
            <title>Frihed for helte og skurke</title>
            <description>Han poserer helst i bar overkrop foran sandbanker i ørkenen. Telegrams mystiske ejer, der promoverer sig som en actionman, en frihedselsker og ikke bare liberal, men ultraliberal. I sådan en grad at han nu er blevet anholdt i Frankrig, fordi han nægter at samarbejde med myndigheder eller moderere noget af alt det forfærdelige indhold, der ligger frit tilgængeligt på hans platform. Men han hyldes også som en helt, fordi selvsamme modstand mod autoriteter og regeringer, gør, at Telegrams millioner af brugere kan skrive sikkert til hinanden og arrangere protester, uden at drabelige regimer kan bryde ind. Journalist på Zetland Frederik Kulager fortæller, hvorfor Pavel Durov både er en helt og en skurk.
Vært: Anna Ingrisch.</description>
            <pubDate>Sun, 01 Sep 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-frihed-for-helte-og-skurke-11802450357</guid>
            <enclosure url="https://api.dr.dk/radio/v1/assetlinks/urn:dr:radio:episode:65843c019973a9c837f9d939/5ee0d56cb2b338ea77e3cdc1fd0da468a412fe40f649a3b913b1add947ede9a1" length="35783305" type="audio/mpeg"/>
        </item>
        <item>
            <title>Trumps besværlige bondeknold</title>
            <description>På papiret er han en perfekt historie. Bestsellerforfatter. Irak-veteran. Mønsterbryder fra rustbæltet med en jura-uddannelse fra Yale. JD Vance har gjort kometkarriere i amerikansk politik og står nu som Donald Trumps bud på en fremtidig vicepræsident. Men det er som om, han er ved at tabe det hele på gulvet - for folk taler mest om hans angreb på barnløse borgere, blandet op med ondsindede rygter om hans hang til sex med sofaer. I dagens Genstart fortæller USA-kender Mirco Reimer Elster, hvordan hillbillyen blev den mest upopulære vicepræsidentkandidat i moderne amerikansk historie. 
Vært: Simon Stefanski.</description>
            <pubDate>Fri, 30 Aug 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-trumps-besvaerlige-bondeknold-11802450355</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c54c508f7c5e433ded/a0d1ead96eb599976fdbdcdac493b0654a6d9abaa9c0ac6693f1ec5525218867" length="34460814" type="audio/mpeg"/>
        </item>
        <item>
            <title>Brødre i synd</title>
            <description>I det vestjyske bibelbælte gemmer de to brødre Andreas og Sune på samme hemmelighed - både for hinanden og for omverdenen. De bevæger sig gennem kristne skoler, heteroseksuelle forhold og omvendelsesterapi for at slippe af med deres homoseksualitet. Intet af det hjælper, og til sidst springer de begge ud for familien - og dermed også hinanden. Genstart taler i dag med forfatterne til bogen &quot;De fortabte sønner&quot;, Andreas og Sune Gylling Æbelø, om skylden, skammen og seksualitetens uransagelige - men i sidste ende ustoppelige - veje.
Vært: Anna Ingrisch.</description>
            <pubDate>Thu, 29 Aug 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-broedre-i-synd-11802450354</guid>
            <enclosure url="https://api.dr.dk/radio/v1/assetlinks/urn:dr:radio:episode:65843993c26aeca6fa657347/16010ca538caa942735976bc71550df03525ccf544aa30bcbb1d34b7b303ddc4" length="42093381" type="audio/mpeg"/>
        </item>
        <item>
            <title>Simonas fængsel</title>
            <description>Hun blev kendt som en af 'Prinsesserne fra blokken'. Med tunge, sorte øjenvipper og diamanter på kindbenene, blev Simona Tayanna ansigt på en gruppe piger, der levede i en parallel virkelighed. De var droppet ud af skolen, de festede, drak og eksperimenterede med stoffer. Nu - otte år senere - følger dokumentaren op, og intet er gået, som Simona havde håbet. For selvom vores velfærdssystem har forsøgt at hjælpe hende med kontaktpersoner, opholdssteder og afrusningsforløb, så bliver hun ved med at ende det samme sted igen. Hvorfor kan Simona ikke slippe fri? Det spørger vi hende om i dagens udsendelse, hvor vi møder hende i det tidligere Vridsløselille Statsfængsel. 
Vært: Anna Ingrisch.</description>
            <pubDate>Wed, 28 Aug 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-simonas-faengsel-11802450353</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c4163dfa22d546ba8f/d4ebd5504e4fbda20bb15d111f3b8b5f1d6a4dd94a8a039de5875b620cd5847b" length="36744065" type="audio/mpeg"/>
        </item>
        <item>
            <title>Far til otte</title>
            <description>Anders Lund Madsen kan remse navn og alder op på under 10 sekunder, men det kniber med at huske fødselsdagene for alle otte børn. Mens danskere får færre og færre børn, fortsætter han sin familieforøgelse. Politikere og embedsmænd forsøger forgæves at opfinde nye strukturelle gulerødder, der skal gøre danskerne skrukke. Nu er det moderaterne og Lars Løkke Rasmussen der står klar med en løsning på det, han kalder velfærdssamfundets største krise. Så mens alle leder efter en forklaring på, hvorfor vi ikke får flere børn, så spørger vi i dag journalist Anders Lund Madsen, hvorfor vi overhovedet skal få dem.
Vært: Simon Stefanski.</description>
            <pubDate>Tue, 27 Aug 2024 03:00:00 +0000</pubDate>
            <guid isPermaLink="false">https://www.dr.dk/lyd/special-radio/genstart/genstart-2024/genstart-far-til-otte-11802450352</guid>
            <enclosure url="https://api.dr.dk/radio/v1/assetlinks/urn:dr:radio:episode:658439c3163dfa22d546ba86/bfb19a645327ac5f98a95662e7631d6fd4c56344c041a6a4eed1c5372e70bd85" length="38967435" type="audio/mpeg"/>
        </item>
    </channel>
</rss>
