<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
    <channel>
        <title>Prompt</title>
        <link>https://www.dr.dk/lyd/special-radio/prompt-4712131124000</link>
        <description>Hver uge går Prompt bag om tech-giganternes 'Ultra Pro Max'-løfter, bullshit-tester de nyeste tech-trends og spørger, om kunstig intelligens og AI er vores ven eller fjende. Sammen med tech-korrespondent Henrik Moltke nærlæser tech-analytiker Marcel Mirzaei-Fard de største historier om den teknologiske udvikling, der forandrer vores verden og muligheder.

*Prompt er en kort kommando eller et spørgsmål, som angiver det, du vil have chatbotten til at svare på. Det staves hverken Promt eller Pomt.</description>
        <itunes:image href="https://api.dr.dk/podcasts/v1/images/urn:dr:podcast:image:6523c17c7d0c1a140697e108.jpg"/>
        <item>
            <title>Ansigtsjagt, Harris' ADHD-videoer og lokalnyt fra Varde</title>
            <description>Politiet har endelig fået lov til at bruge ansigtsgenkendelse, som de har ønsket sig i årevis. I første omgang til bandekriminalitet og terror. Men Kashmir Hill, journalist på New York Times, frygter, at det er et spørgsmål om tid, før politiet banker på hos politikerne for at få lov til mere. Henrik har fået et opkald fra P4 Syd. Det viste sig at handle om et kommende AI-datacenter, der vil forbruge mere strøm end Aalborg Portland. Men hvem kan stå bag? Og har vi overhovedet nok grøn strøm til at være tech-giganternes foretrukne datacenter-destination? Kamala Harris' SoMe-kampagne har lanceret annoncer målrettet den såkaldte 'brain rot'-generation - dem, hvis koncentrationsevne er blevet udhulet af endeløse strømme af hurtige, algoritmestyrede videoer på TikTok. Eksempelvis 10 sekunders-videoer, hvor to fuldstændig urelaterede videoer spiller oveni hinanden. Vi diskuterer tendensen og forsøger ikke at lyde for boomer-agtige imens.
Værter: Marcel Mirzaei-Fard, tech-analytiker og Henrik Moltke, tech-korrespondent.</description>
            <pubDate>Thu, 12 Sep 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-ansigtsjagt-harris-adhd-videoer-og-lokalnyt-fra-varde-11802421035</guid>
            <enclosure url="https://api.dr.dk/radio/v1/assetlinks/urn:dr:radio:episode:666c4301ac5e3b48d26b5148/665aba89122cea238a4e2fb9b203d644659c3f86f22f2c5d53c9e099beddd524" length="77919437" type="audio/mpeg"/>
        </item>
        <item>
            <title>Telegram Trouble, minister for hvide tennissokker og Scharffs privatdetektiver</title>
            <description>Telegram-grundlægger Pavel Durov er blevet arresteret i Paris, anklaget for at facilitere ulovligheder på sin platform og nægte samarbejde med myndighederne. Telegram er et centrum for kriminalitet som rekruttering af børnesoldater, distribution af børneporno, ekstremisme og våbenhandel. Vi diskuterer, om tech-chefer skal holdes personligt ansvarlige for kriminelles handlinger på deres platforme - og om Mark Zuckerberg kan blive den næste. Vi taler også om Danmarks nye digitaliseringsminister, Caroline Stage, der skal forsøge at få succes i en post, som ofte betragtes som noget, kun it-nørder går op i - en gruppe, som Trine Bramsen for et årti siden revsede for deres hvide tennissokker. Til sidst ser vi på Jakob Scharffs nye forretning, der tilbyder baggrundstjek af jobkandidater. Hvor går grænsen mellem nødvendige undersøgelser og invasiv overvågning?
Værter: Marcel Mirzaei-Fard, tech-analytiker, og Henrik Moltke, tech-korrespondent.</description>
            <pubDate>Thu, 05 Sep 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-telegram-trouble-minister-for-hvide-tennissokker-og-scharffs-privatdetektiver-11802421034</guid>
            <enclosure url="https://api.dr.dk/radio/v1/assetlinks/urn:dr:radio:episode:666c43017e073b9ab634fcd8/e5fa58b3e0d01460beb1f9861ede2a2848eb84dfdf33720c14a89b7d0f7952fc" length="78054794" type="audio/mpeg"/>
        </item>
        <item>
            <title>Musks mareridtsgenerator, Googles sludrebot og Trumps vilde weekend</title>
            <description>Internettet er gået amok over de billeder, som Elon Musks nye billedgenerator, Grok 2, er i stand til at skabe. Faktisk virker den fuldstændig blottet for restriktioner modsat konkurrenterne fra DALL-E og Midjourney. Vi tester, om fejlene er blevet rettet, sammen med Leon Derczynski, sikkerhedsekspert hos Nvidia. Vi vender også Donald Trumps nyfundne kærlighed til deepfakes - fx et falsk billede af Kamala Harris foran en kommunistisk forsamling. Og så har Henrik fået fingrene i Googles nye 'Her-mode' - altså muligheden for at snakke med en chatbot i realtid, som var det et rigtigt menneske. Hvor langt er vi fra, at sci-fi-drømmen bliver til virkelighed?
Værter: Marcel Mirzaei-Fard, tech-analytiker, og Henrik Moltke, DRs techkorrespondent.</description>
            <pubDate>Thu, 22 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-musks-mareridtsgenerator-googles-sludrebot-og-trumps-vilde-weekend-11802421032</guid>
            <enclosure url="https://api.dr.dk/radio/v1/assetlinks/urn:dr:radio:episode:666c4300a63f4ccc1ed8ec10/74624078eef3a8960233b2fcef824e634eac3e80959c6e1c4d6413d7b126f2bb" length="78225862" type="audio/mpeg"/>
        </item>
        <item>
            <title>Taylor-terror og søgemaskinekrig</title>
            <description>Skal politiet have lov til at bryde krypterede beskedtjenester? Og kan de overhovedet gøre det? Mediet ABC antyder, at det var amerikanernes evner til at bryde kryptering, der førte til afværgelsen af terrorangrebet mod Taylor Swift-koncerten i Wien i sidste uge. Nu ønsker både dansk og østrigsk politi bedre muligheder for at læse med på krypterede tjenester. Vi taler med Sebastian Gjerding, journalist på Information. Og så skal vi snart vænne os til nye måder at finde ting på internettet, efter Google har domineret i 25 år. AI-søgemaskiner, som selv kigger hjemmesiderne igennem og giver dig svarene på dine spørgsmål, er på vej til at blive den nye standard. Vi taler med en repræsentant fra den førende AI-søgemaskine lige nu, Dmitry Shevelenko, CFO hos Perplexity.
Værter: Marcel Mirzaei-Fard, tech-analytiker, og Henrik Moltke, tech-korrespondent.</description>
            <pubDate>Thu, 15 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-taylor-terror-og-soegemaskinekrig-11802421031</guid>
            <enclosure url="https://api.dr.dk/radio/v1/assetlinks/urn:dr:radio:episode:666c4302a63f4ccc1ed8ec20/d6d5ceaa4d89871224a8a99959e09988000e1bb4b88b85cdb92ee84ee9a43a11" length="77971271" type="audio/mpeg"/>
        </item>
        <item>
            <title>MandGPT, Harris og antivirus fra helvede</title>
            <description>Prompt er tilbage fra ferie med historien om, at tyve procent færre kvinder end mænd bruger ChatGPT. Vi får besøg af Nana Bule, tidligere direktør i Microsoft Danmark, som vil have kvinderne til at komme i gang. Vi diskuterer også, hvad det betyder for tech og AI, at det nu er Kamala Harris, der er demokraternes kandidat, og hvem Apple, Microsoft og Google egentlig ville stemme på, hvis de havde stemmeret. Og så samler vi op på et af de største it-nedbrud nogensinde, Crowdstrike-hændelsen i juli, hvor 8,5 mio. computere gik i blå skærm og forsinkede fly verden over. 
Værter: Marcel Mirzaei-Fard, tech-analytiker, og Henrik Moltke, DRs techkorrespondent.</description>
            <pubDate>Thu, 08 Aug 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-mandgpt-harris-og-antivirus-fra-helvede-11802421030</guid>
            <enclosure url="https://api.dr.dk/radio/v1/assetlinks/urn:dr:radio:episode:666c42fb7e073b9ab634fcb1/2d4a6784476a27cfd757322cf15e50e349366614ec836333a64bdf3711c18fd4" length="78000650" type="audio/mpeg"/>
        </item>
        <item>
            <title>Sommerspecial: Programmet om muzak</title>
            <description>Prompt er inviteret til Spot Festival i Aarhus for at tale om den revolution, vi står overfor inden for musik med AI. AI-tjenester tilbyder at skabe en hel sang med vokal og musik - alene ud fra en prompt.
Marcel og Henrik tester de nye AI-værktøjer og diskuterer, om der overhovedet er en fremtid for original musik. Tidligere var det radiokanalerne, der introducerede os for ny musik. I dag er verden styret af playlister, playlister, playlister, som ofte er AI-skabte.
Vi får besøg af den legendariske musikjournalist Chris Cooke, der har dækket teknologiens indvirkning på musikbranchen i årtier. Med ham skal vi vende den rolle, algoritmerne hos fx. Spotify spiller i opdagelsen af ny musik. Er det pengene eller kvaliteten, der styrer, hvad der rammer vores personaliserede playlister?
Optaget d. 3. maj 2024.
Værter: Marcel Mirzaei-Fard, vært og Henrik Moltke, tech-korrespondent.
Gæster: Chris Cooke, musikjournalist, Jakob Plesner, direktør for IFPI, DJ Noize, DJ og producer, og Nicolai Franck, Tech Scout hos Koda.</description>
            <pubDate>Thu, 18 Jul 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-sommerspecial-programmet-om-muzak-11802421028</guid>
            <enclosure url="https://api.dr.dk/radio/v1/assetlinks/urn:dr:radio:episode:666c42fc7e073b9ab634fcb5/96d898a1ab00059c5637c27e257479fdba4f4fefa934185b6b3e56d4ef4658a6" length="78409030" type="audio/mpeg"/>
        </item>
        <item>
            <title>Sommerspecial: Den grønne slagside og AI-terapi</title>
            <description>Prompt er taget til Folkemødet i Allinge. Vi får besøg af Tommy Ahlers, formand i Concito, og Rasmus Bisgaard fra chipproducenten Nvidia, som i dag er en af verdens største virksomheder. Om to år vil AI bruge lige så meget strøm som hele Tyskland. Så bør vi overhovedet glæde os over AI-bølgen? Og skal vi have dårlig samvittighed over at bruge ChatGPT?
Henrik og Marcel bevæger sig ud af tech-boblen for at teste konceptet 'AI-terapi'. Tilskuerne deler deres største bekymringer og får beroligende ord med på vejen fra Henrik Moltke.
Optaget d. 13. juni 2024.
Værter: Marcel Mirzaei-Fard, vært og Henrik Moltke, tech-korrespondent.</description>
            <pubDate>Thu, 11 Jul 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-sommerspecial-den-groenne-slagside-og-ai-terapi-11802421027</guid>
            <enclosure url="https://api.dr.dk/radio/v1/assetlinks/urn:dr:radio:episode:666c4304ac5e3b48d26b515c/c43853734365fc5800c462d1f7f180b6e2ab6cfad988bee38b2d8b5bcad55f6b" length="78084754" type="audio/mpeg"/>
        </item>
        <item>
            <title>Et lidt for godt tilbud, Europa misser AI-toget og Efterklang</title>
            <description>Vi ser nærmere på de mange falske webshops, der florerer i betalte annoncer på Facebook. Marcel har set en annonce for en bluetoothhøjttaler med en besparelse på 99 procent. Hvorfor gør Meta ikke mere? Vi diskuterer også et blogindlæg fra Meta-chef Nick Clegg, som revser EU's strenge tech-lovgivning. Ifølge ham har den betydet, at Europa har misset AI-toget, som nu kun stopper i Kina og USA. Og så får vi besøg af gruppen Efterklang, der diskuterer, om der overhovedet bliver brug for ægte menneske-musik, hvis AI-genereret musik snart både kan røre os og lyde godt. Efterklang spiller også et helt menneskeskabt og akustisk nummer eksklusivt for Prompts lyttere.
Værter: Marcel Mirzaei-Fard, vært og Henrik Moltke, tech-korrespondent.</description>
            <pubDate>Thu, 04 Jul 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-et-lidt-for-godt-tilbud-europa-misser-ai-toget-og-efterklang-11802421026</guid>
            <enclosure url="https://api.dr.dk/radio/v1/assetlinks/urn:dr:radio:episode:666c42fe7e073b9ab634fcc4/18c59032620cbbe1d035bf669a143836041554ada446b564ea8327cbf9967dde" length="78487374" type="audio/mpeg"/>
        </item>
        <item>
            <title>Bacon-is, bold-intelligens og cigaret-advarsler på TikTok</title>
            <description>Prompt er på havnen i Århus på dagen, hvor Danmark spiller mod Serbien ved EM. Vi diskuterer risikoen ved at bruge AI til kundeservice efter McDonald's forsøg med AI, som endte med at give en kunde is toppet med bacon. Vi taler også med den danske startup VEO om, hvordan AI kan anvendes i moderne topfodbold - og om for meget data risikerer at fjerne charmen fra sporten. Endelig diskuterer vi, om det er en god idé at påføre advarsler, som dem vi kender fra cigaretpakker, på sociale medier.
Værter: Marcel Mirzaei-Fard, vært og Henrik Moltke, tech-korrespondent.</description>
            <pubDate>Thu, 27 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-bacon-is-bold-intelligens-og-cigaret-advarsler-paa-tiktok-11802421025</guid>
            <enclosure url="https://api.dr.dk/radio/v1/assetlinks/urn:dr:radio:episode:666c42ffac5e3b48d26b5140/9a9fa94fe6a80d3fc7eaae9f70c9dc6b2a9aa4c0784a6414be124ea54ace3e3e" length="77990254" type="audio/mpeg"/>
        </item>
        <item>
            <title>Jakabov, Facebook-banemand og Amazon aflæser dine følelser</title>
            <description>Henrik er utilfreds med, at borgerne bliver bedt om at preppe Jakabov og FM-radioer, når staten har overhørt adskillige advarsler om at forbedre sin it-sikkerhed til et acceptabelt niveau. I Storbritannien bliver togpassagerer overvåget af kameraer med Amazon-software, der kan lave følelsesgenkendelse, dvs. aflæse hvilket humør man er i. Og så har vi et interview med Max Schrems, der er blevet kaldt Metas banemand. Han fører retssager mod Meta, ejer af Facebook og Instagram, på vegne af borgerne, og han har nu været med til at få Meta til at trykke pause på træningen af deres AI-chatbot med europæernes data.
Værter: Marcel Mirzaei-Fard, vært og Henrik Moltke, tech-korrespondent.</description>
            <pubDate>Thu, 20 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-jakabov-facebook-banemand-og-amazon-aflaeser-dine-foelelser-11802421024</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8de119b65cdee3c9f5/016af38f7869d020879c3321fabc815d3b04ce8ae870cbadb2c4860b2e93cbce" length="78550150" type="audio/mpeg"/>
        </item>
        <item>
            <title>IPhone smøres ind i AI, Altman i stormvejr og Meta napper dine gamle festbilleder</title>
            <description>Apple melder sig omsider ind i AI-kampen med en AI-pakke, de kalder Apple Intelligence. Det betyder, at din telefon snart vil få massevis af AI-funktioner - hvis du da har en af de nye, dyre telefoner. Vi diskuterer, om Apple Intelligence kan give AI det folkelige gennembrud. Nuværende og tidligere ansatte hos OpenAI revser virksomheden og Sam Altman, som beskyldes for at skabe en usund kultur med løgne og psykisk vold. Samtidig frygter de tidligere ansatte, at OpenAI ikke gør nok for at sikre os mod den kunstig intelligens' udvikling, der ifølge dem risikerer at ødelægge vores liv og samfund. Vi ringer til vores husven Fred Benenson, der har arbejdet med Sam Altman, for at forstå, hvad der er på spil. Og så går Meta snart i gang med at træne deres AI på dine billeder, kommentarer og posts - medmindre du gør indsigelse. Vi fortæller dig hvordan.
Værter: Marcel Mirzaei-Fard, tech-analytiker og Henrik Moltke, tech-korrespondent.</description>
            <pubDate>Thu, 13 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-iphone-smoeres-ind-i-ai-altman-i-stormvejr-og-meta-napper-dine-gamle-festbilleder-11802421023</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8d7c6410bdb4b42abe/40c1cccfd98d301469dc2167d0b0db1b5b57686528c20ad3194ccb13e4f11f85" length="78039236" type="audio/mpeg"/>
        </item>
        <item>
            <title>ChatGPT tager kandidattesten, pizza-computer og russer-propaganda forklædt som Netflix-dokumentar</title>
            <description>Hvis ChatGPT skulle stemme til EP-valget, ville den enten stemme på... Få svaret i denne uges Prompt, hvor vi også har sat Claude, Meta AI og Elon Musks chatbot på samme opgave. Vi vender også den største politiaktion mod et botnet til dato. En aktion, som dansk politi deltog i sammen med FBI og Europol - og hvor en uskyldig computer fra et pizzaria i Randers spiller en nøglerolle. Og så har Rusland udgivet en fake Netflix-lignende dokumentar med Tom Cruise i hovedrollen. Den skal være med til at skabe frygt og misinformation om OL i Paris til sommer.
Værter: Marcel Mirzaei-Fard, tech-analytiker og Henrik Moltke, DRs techkorrespondent.</description>
            <pubDate>Thu, 06 Jun 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-chatgpt-tager-kandidattesten-pizza-computer-og-russer-propaganda-forklaedt-som-netflix-dokumentar-11802421022</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8d2d0394bb2c9821dc/c6fadfbbe0917b6bdb2967e6557c6f0233a0173aa8d88b191a7f95a927e19ec2" length="79225226" type="audio/mpeg"/>
        </item>
        <item>
            <title>Valgflæsk-quiz, Helle Thorning og 'tomat, ost, lim'</title>
            <description>Metas tilsynsråd har eksisteret i fire år og har blandt andet taget stilling til, om Donald Trump må være på Facebook. Nu har Meta besluttet at skære udgifterne til Tilsynsrådet, som har fået kritik for at arbejde alt for langsomt og være en syltekrukke, som Zuckerberg kan bruge til at fraskrive sig ansvaret for at have styr på sin platform. Vi får besøg af Helle Thorning Schmidt, der er forperson i Tilsynsrådet. Googles nye AI-søgemaskine har foreslået en bruger at putte lim på sin pizza for at give den en bedre konsistens. Den har også foreslået at spise én sten om dagen på grund af de gode mineraler og vitaminer. Vi diskuterer, hvorfor Google bliver ved med at lancere produkter, der virker helt ufærdige. Marcel har taget en quiz med om fem tech-forslag, som Socialdemokratiet har sat på dagsordenen i EP-valgkampen. Men er forslagene nye, og kan de lade sig gøre at få gennemført?
Værter: Marcel Mirzaei-Fard, vært og Henrik Moltke, tech-korrespondent.</description>
            <pubDate>Thu, 30 May 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-valgflaesk-quiz-helle-thorning-og-tomat-ost-lim-11802421021</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8c7c6410bdb4b42ab6/42c64577e57ed3a8c58f3679ba9f54cde01303492e67094008e5353405c3e5f8" length="78530577" type="audio/mpeg"/>
        </item>
        <item>
            <title>Scarlett Johansson vs. OpenAI, slut med hjemmesider og en superfake verden</title>
            <description>En byge af møgsager har ramt OpenAI. Nu beskylder Scarlett Johansson selskabet for at have kopieret hendes stemme, og samtidig har en chef fra et sikkerhedsteam sagt op. Vi vender tre møgsager på stribe hos AI-kæledæggerne. Google vil gøre 'internettet' til en undermenu, mens AI'ens svar bliver default. Er det snart slut med at besøge hjemmesider i det hele taget? Vi får også besøg af Victor Riparbelli, stifter af virksomheden Synthezia med 400 ansatte i London. De laver 3D-kloner og avatarer til virksomheder. Men har vi overhovedet brug for mere syntetisk indhold, der gør os i tvivl om, hvad der er ægte og hvad der er falsk?
Værter: Marcel Mirzaei-Fard, DRs techanalytiker, og Henrik Moltke, DRs techkorrespondent.</description>
            <pubDate>Thu, 23 May 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-scarlett-johansson-vs-openai-slut-med-hjemmesider-og-en-superfake-verden-11802421020</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8ce43bb6c7b2fd0ef4/edcee1f434e6396b9c608d8875a38a66c883301dc27481f7b0d52dccbdab3554" length="78467758" type="audio/mpeg"/>
        </item>
        <item>
            <title>Flirtende ChatGPT, deepfake-lov og hipsterbot</title>
            <description>Spike Jonze' film 'Her' har været inspiration for OpenAIs opdatering af ChatGPT. En film, hvor hovedpersonen bliver forelsket i sin taleassistent. OpenAI vil have os til at snakke - ikke kun skrive - med ChatGPT, som snart bliver i stand til både at aflæse og udtrykke følelser. Vi gennemgår de store nyheder fra både OpenAI og Google i ugens løb. Henrik Moltkes favoritchatbot er endelig kommet til Danmark. Sprogmodellen Claude lover at være mere etisk og mindre hallucinerende. Men hvem er den for? Og så vil kulturminister Jakob Engel-Schmidt (M) forbyde politiske deepfakes som den, DFs Morten Messerschmidt var i vælten med for nyligt. Noget overraskende er det ophavsretten, ministeren vil tage i brug. 
Værter: Marcel Mirzaei-Fard, DRs techanalytiker, og Henrik Moltke, DRs techkorrespondent.</description>
            <pubDate>Thu, 16 May 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-flirtende-chatgpt-deepfake-lov-og-hipsterbot-11802421019</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8be119b65cdee3c9dd/57293c9d8e6090254e14da6c64ea59c4de109c63bc6765e1bb87396a1f4b163a" length="77927489" type="audio/mpeg"/>
        </item>
        <item>
            <title>I krig med Google-søgninger, ChatGPT får arme og ben og DanskGPT 2.0</title>
            <description>Danmark vil lave sine egne chatbots, som forstår dansk kultur og sprog - og hvor der er styr på datasikkerheden. Modsat sidst, det var på tale, er målet denne gang ikke at konkurrere med ChatGPT. Men hvad er det så? OpenAI arbejder efter sigende på en vild AI-søgemaskine, der skal feje benene væk under Googles tyve års dominans på internetsøgninger. Og så får vi besøg af techjournalist Nikolaj Sonne til at tale om, hvad der sker, hvis man giver ChatGPT arme og ben i form af en humanoid robot.
Gæster: Casper Klynge, vicedirektør i Dansk Erhverv og Nikolaj Sonne, techjournalist.
Værter: Marcel Mirzaei-Fard, DRs techanalytiker og Henrik Moltke, DRs teknologikorrespondent.</description>
            <pubDate>Thu, 09 May 2024 05:00:00 +0000</pubDate>
            <guid isPermaLink="false">https://www.dr.dk/lyd/special-radio/prompt/prompt-2024/prompt-i-krig-med-google-soegninger-chatgpt-faar-arme-og-ben-og-danskgpt-2-0-11802421018</guid>
            <enclosure url="https://api.dr.dk/radio/v1/assetlinks/urn:dr:radio:episode:65af8b8b2d0394bb2c9821d2/0ea9228a04c7eddbfe45a6b4d01bd2c35a0bd20971725e5b655e70d2302a680d" length="77956846" type="audio/mpeg"/>
        </item>
    </channel>
</rss>
