<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
    <channel>
        <title>Rigets tilstand</title>
        <link>https://www.dr.dk/lyd/p3/rigets-tilstand-5604167857000</link>
        <description>Danmark er Europas hoved, og det hoved skal holdes koldt! I &quot;Rigets tilstand&quot; stikker dine værter, Oliver Seppo og Thomas Bugge, hver søndag termometeret direkte ind i røvhagen Als, stiller en diagnose og udskriver to Panodiler og en rask gåtur ned ad Eftertænksomhedens Boulevard! God bedring!</description>
        <itunes:image href="https://api.dr.dk/podcasts/v1/images/urn:dr:podcast:image:666c5eb11f475900702b2d6d.jpg"/>
        <item>
            <title>Jesper Buch prøver endelig Smukfest som et rigtigt menneske!</title>
            <description>Kammerater, vågn op! For hvor længe skal vi blive ved med at lukke øjnene for det åbenlyse vanvid, der hersker i dette samfund? Vi har hørt det igen og igen - den ene procent, der svømmer i rigdom, har ligeså meget som de fattigste 50 procent, der kæmper for blot at overleve. Men hvad er det, vi virkelig står over for? Er den rigeste ene procent, virkelig den ene procent, vi skal bekymre os om? Hør mig nu, sandheden er langt værre, end vi troede! 
Jesper Buch, en mand blandt de mægtigste, blev tvunget til at hyre et sikkerhedsfirma under Smukfest for at beskytte sig fra denne samfundets råddenskab! Han blev terroriseret, ikke af en horde, men af den lille, forpestede ene procent, der ikke tillader ham at eksistere i fred!
Hør hans ord!
&quot;99% af alle, der kommer hen, er glade, skønne mennesker, som blot vil give en high-five. Men så er der den 1%, som bringer dårlig energi... Den 1%, som bliver til 10 personer over tre dage. I år eksisterede de ikke, takket være disse to herrer. For første gang i mange år har jeg haft en 'normal' festival som alle andre.&quot;
Men hvordan i alverden kan vi tillade, at en mand som Jesper Buch, en mand der blot søger en smule fred, må lide under den forbandede ene procent? Hvordan kan vi se os selv i spejlet, når vi har vendt det blinde øje til hans lidelser i årevis? Er det virkelig et samfund, vi kan være stolte af - hvor den ene procent, der har arbejdet sig til toppen med flid, knofedt, en 80 timers arbejdsuge og en kick-ass attitude, ikke engang kan få lov til at nyde en festival uden at blive jagtet af en anden ene procent af slyngler?
Dette er et symptom på et sygt samfund, og vi må rejse os i vrede! Hvor længe skal vi finde os i denne uretfærdighed? Hvor længe skal de, der har bygget deres helt egen succes op, blive jagtet og forfulgt af samfundets affald?
Dette og mere vil dine værter i, Oliver Seppo og Thomas Bugge, afsløre i denne udsendelse af &quot;Rigets Tilstand&quot;. Men én ting er klart: Vi må ikke længere tie stille! Hold fast, kammerater, og lad vreden vokse! Det her er ikke overstået!</description>
            <duration>00:33:00</duration>
            <pubDate>Sun, 29 Sep 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-jesper-buch-proever-endelig-smukfest-som-et-rigtigt-menneske-13332440963</guid>
            <enclosure url="https://api.dr.dk/radio/v1/assetlinks/urn:dr:radio:episode:66cf2789a86311568338cd28/762a161117b79e966af9c8617065813f9bca081543f4fe98150dc049ff2ad564" length="47538287" type="audio/mpeg"/>
        </item>
        <item>
            <title>Er dine atomer på det periodiske spektrum?</title>
            <description>&quot;Hemmelig psykologisk krigsplan afsløret: Rusland vil ramme Vesten med en &quot;atompsykose&quot;&quot;. Sådan lød overskriften på en artikel i DR Nyheder tidligere på ugen. Hvis man skal tro kilderne, planlægger Kreml at fremprovokere psykoser hos et udvalg af Vestens atomer, eksempelvis natrium og calcium. Udover at atomer er en vital del af den kritiske infrastruktur, peger eksperter også på, at selv hvis en minimal procentdel af atomer får psykoser, vil det lægge et enormt pres på den i forvejen meget pressede danske psykiatri. &quot;Bare fordi atomer er meget små, tager det altså lige så lang tid at udrede dem - det kan faktisk tit tage længere tid! Se for eksempel på børn med ADHD - det kræver mange og tidskrævende observationer at kunne udelukke andre årsager til adfærden og stille en præcis diagnose. Manu Sareen er et godt eksempel på, hvor lang tid det faktisk kan tage. Vi må være helt sikre på, at atomerne rent faktisk har en psykose og ikke bare en livlig fantasi - ellers ender vi med at gøre dem en kæmpe bjørnetjeneste,&quot; udtaler Lars Løkke fra et leaset privatfly. Selvom han har frygteligt travlt med at gå cold canvas på verdens brændpunkter, finder han altid tid til at udtale sig om sundhedssektoren. &quot;Det er et emne, der ligger mit hjerte meget nært,&quot; tilføjer han og skodder sin Røde Gauloises i en gulerodsmuffin. &quot;Røde Gauloises er det, kokkene ryger,&quot; siger han, næsten som om han føler, at han behøver at forklare det - men det gør han ikke. Vi stoler på ham. Så for at opsummere: Afsløringer, skandaler, intriger og appropriation af spansk kulturarv præger, blandt meget andet, denne udsendelse. En dagsordensættende udsendelse, der som altid vil give genlyd på Borgen. Dine værter er som altid de to sandhedssøgende krydsermissiler, Oliver Seppo og Thomas Bugge.</description>
            <duration>00:35:03</duration>
            <pubDate>Sun, 22 Sep 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-er-dine-atomer-paa-det-periodiske-spektrum-13332440962</guid>
            <enclosure url="https://api.dr.dk/radio/v1/assetlinks/urn:dr:radio:episode:66cf276aa86311568338cca3/dda794672c2fe0031ed4f799b56f8ac929d3e88524248bcb637bf9d0f2d8fd39" length="50493167" type="audio/mpeg"/>
        </item>
        <item>
            <title>Nu bliver vi altså nødt til at snakke om mandecyklus!</title>
            <description>Noget har ændret sig i Danmark. Små ting, som let kunne affejes som bagateller, planter sig alligevel som en urovækkende fornemmelse i mellemgulvet. Hvorfor er rige unge begyndt at gå i fattige unges tøj? Hvorfor er der så meget modstand mod at forske i mandecyklussen? I det store hele fremtræder disse kuriøse tendenser blot som dråber af vand i den globale Marianergrav af presserende problemer. Men som det lille udslæt på venstre håndled, som, du var sikker på, bare var nikkelallergi, ofte viser sig at være spedalskhed, er disse let kløende historier et symptom på noget større: et samfund, der hurtigt er ved at erodere! Den ultimative indikation på, at vores lille kongeriges tektoniske plader er spændt til bristepunktet, var da nyhedspodcasten Genstart d. 8. september havde sat den tidligere rockstjerne og radiovært Simon Stefanski stævne med det store lærreds enfant terrible Ole Pornodal. Ole Pornodal, hvis enorme empati både er hans sværd og hans akilleshæl, blev helt uventet mødt af kritiske spørgsmål fra sin modpart, da han fremlagde sin teori om, at Putin, når alt kommer til alt, er en fornuftig og rationel mand, der kun invaderer det absolut nødvendige og ikke en tomme mere. Stemningen var mildest talt dårlig - men hvorfor? Ole Pornodal prøvede jo bare helt stilfærdigt at sige, at han selv er den lille dreng, der kan se, at kejseren ikke har noget tøj på, og at vi andre fuldstændigt har misforstået Putin, samt at vi har blæst hans invasion af Ukraine helt ud af proportioner. Ole Pornodal har tilmed lavet tv-serien 1864 og er derfor en autoritet, når det kommer til krigsanalyse. Så hvorfor udfordrer Simon Stefanski ham overhovedet? Stikker der noget under? For at komme til bunds i kontroversen må vi tilbage til Smukfest i 2011, hvor grobunden til den vipserede af betændte stikpiller, vi var vidne til den 8/9, blev lagt. Alt sammen i dette afsnit af Rigets Tilstand, med dine værter Oliver Seppo og Thomas Bugge. Hold den stiv!</description>
            <duration>00:32:56</duration>
            <pubDate>Sun, 15 Sep 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-nu-bliver-vi-altsaa-noedt-til-at-snakke-om-mandecyklus-13332440961</guid>
            <enclosure url="https://api.dr.dk/radio/v1/assetlinks/urn:dr:radio:episode:66cf274bcf35b6a44ab2dc0c/1f2ae80d280698939c8b644583d047a551c4a54d7f5ae2e2003ab57a1fdd6eed" length="47425967" type="audio/mpeg"/>
        </item>
        <item>
            <title>Casper Kristendommens 95 teser</title>
            <description>Bakken Domhügel i Erfurt var et religiøst samlingssted for germanske stammer allerede i den tidlige jernalder. Her praktiseredes ritualer, som vi i dag kun ved meget lidt om. Den 26. juli 1184 er Domhügel indhyllet i en permanent tåge, og midt i tågen ligger Domkirken. Kejser Heinrich VI har indkaldt adelige og biskopper for at diskutere forberedelserne til sin kampagne i Italien, hvor han vil gøre krav på den sicilianske krone gennem sit ægteskab med Constanza af Sicilien og derigennem øge Hohenstaufernes magt.
Alt imens samfundets spidser i Domkirkens prægtigste sal mæsker sig i Neuer Wein, denne unge vin, der er så kendt for sin let perlende smag og som så ofte drikkes under vinhøsten, samt egnsretter som Zwiebelkuchen og Thüringer Klöße, begynder de trætte, aldrende gulvbrædder at give efter for det lystige selskabs vægt, og den enorme, underliggende latrins syrlige dampe, der blot få favne under gulvet venter tålmodigt på at kræve sin told. Med bævren hæver kejseren sit bæger for at udbringe en skål for den nært forestående udvidelse af imperiet. Men netop da splintres gulvet, og tres uskyldige bedsteborgere falder med tidens særlige gotiske dramatik mod deres eget brune inferno, hvor de snart ånder ud for sidste gang.
På grund af de efterfølgende interne stridigheder i Det Tyske Kejserrige kan Kong Knud 6. fortsætte sin fars arbejde for selvstændiggørelsen af den danske kongemagt. I dag fortsætter vi i &quot;Rigets Tilstand&quot; hvor Kong Knud slap, og forsøger ydmygt at se verdens elendighed i et positivt perspektiv... for Danmark. Vi begynder ved begyndelsen... Casper. Kristendommens første testamente.</description>
            <duration>00:34:53</duration>
            <pubDate>Sun, 08 Sep 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-casper-kristendommens-95-teser-13332440960</guid>
            <enclosure url="https://api.dr.dk/radio/v1/assetlinks/urn:dr:radio:episode:66cf26f0a86311568338ca73/8585bc6b809629fa01b381b78a8f701bc185fc0af914194c4354228976bb1f1f" length="50248952" type="audio/mpeg"/>
        </item>
        <item>
            <title>Sig uhh uhh til din kontanthjælp</title>
            <description>Til Folketingets åbningstale i 1984 stillede Poul Schlüter sig op på talerstolen og adresserede de folkevalgte, såvel som folket, med disse ord: &quot;Der er ikke nogen som helst tvivl om, at det går bedre i Danmark. Men vi skal ikke bare have det bedre. Vi skal have det godt. Hele befolkningen skal have det godt.&quot; Det er nu næsten præcis 40 år siden, at Schlüter præsenterede denne antitese til George Orwells dystopiske roman, men hvad er der sket? Har vi fået det godt? Har vi fået det bedre? Nej, vi går faktisk rundt og har det lidt mellem, peger nogle studier sandsynligvis på. Men der er lys forude! Vincent Hendricks har f.eks. femten ens bukser (læderbukser, angiveligt), som han har haft siden starten af ti'erne, og dem er han faktisk rigtig glad for og mener, at det ville være godt, hvis alle gik ud og købte alle de bukser, de nogensinde skal bruge, på samme tid - men vent nu lige til de er på tilbud, ikke? Og så er der meget, der tyder på, at jo mere populær Rasmus Seebach bliver, desto færre danskere er der på kontanthjælp. Så hæng i, fat mod og hold den stiv - det skal nok gå!</description>
            <duration>00:34:05</duration>
            <pubDate>Sun, 01 Sep 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-sig-uhh-uhh-til-din-kontanthjaelp-13332440959</guid>
            <enclosure url="https://api.dr.dk/radio/v1/assetlinks/urn:dr:radio:episode:6687ac8e28307444cb792f3a/22e346add8009b0a9b8dfa3f28db61a80c1ceaed3c7c9df3cdf862af599534e3" length="49088312" type="audio/mpeg"/>
        </item>
        <item>
            <title>The Late Night Show With Jimmy Seppo</title>
            <description>&quot;Good evening, ladies and gentlemen, and welcome to Rigets Tilstand! I'm your host, Jimmy Seppo, and over here is our amazing band Quest Bugge And The Hendricks, and thank you for joining us tonight. How's everyone feeling? (Pause for applause) That's what I like to hear! We've got an incredible show lined up for you tonight. I mean, seriously, you couldn't have picked a better night to tune in. We've got Dennis Knudsens hot new young straight babysitter (Pause for applause) , who's here to talk about living with the Knudsens and Mr. Knudsen himself - there's always something going on with that guy, right? (Pause for laughter) Yeah, that's funny, right? It is funny! And if that wasn't enough, we're got a real interesting story about spanish people bathing with their pants on, that you absolutely won't want to miss. Plus, throughout the night, we've got musical performances by various artists that'll make you dance like chipmunks out there in your two-bedroom apartments! And as I always says &quot;spill the cream, and cease the dream - let's get DOWN!&quot;</description>
            <duration>00:31:06</duration>
            <pubDate>Sun, 25 Aug 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-the-late-night-show-with-jimmy-seppo-13332440958</guid>
            <enclosure url="https://api.dr.dk/radio/v1/assetlinks/urn:dr:radio:episode:6687ac71cb5642645da2aad3/d759b4dfc50477834de0740a6bbfee7271adeb18739a13544e5b2a1c84d8d7f3" length="44799404" type="audio/mpeg"/>
        </item>
        <item>
            <title>Når en du elsker kommer i bubberteten: støtte og råd til pårørende</title>
            <description>Det kan være utroligt svært og udfordrende at være tæt på nogen, der kæmper med den svære bubbertet. Bubberteten påvirker både den, der er ramt, og dem omkring dem. Det er vigtigt at huske, at bubberteten er en livsfase som enhver anden, og det er ikke noget, nogen vælger eller kan kontrollere alene.
Din støtte er uvurderlig for den person, der kæmper med bubberteten. At være der, lytte uden at dømme, og vise forståelse kan gøre en stor forskel. Det er også vigtigt at passe på dig selv i denne proces, så du kan blive ved med at være en kilde til styrke og støtte.
Hvis du føler, at du har brug for hjælp eller nogen at tale med om dine egne følelser og oplevelser, er det okay at række ud. Der er ressourcer og støttegrupper tilgængelige, som kan hjælpe dig gennem denne tid.
Husk, at det at være en pårørende til en person i bubberteten kan være en rejse fyldt med op- og nedture, men du er ikke alene.</description>
            <duration>00:37:41</duration>
            <pubDate>Sun, 18 Aug 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-naar-en-du-elsker-kommer-i-bubberteten-stoette-og-raad-til-paaroerende-13332440957</guid>
            <enclosure url="https://api.dr.dk/radio/v1/assetlinks/urn:dr:radio:episode:6687abf828307444cb792c5f/fd7372176fdd6fc79c6123196863ee46775027db8e4e0f0d8975487b0ad3cb66" length="54285551" type="audio/mpeg"/>
        </item>
        <item>
            <title>3 teknikker til at blive en digital sigma i dag!</title>
            <description>Vil du gerne være en digital sigma i dag? Så må du hellere slå ørene ud! I det hele taget bliver der i dagens program gået i dybden med personlig udvikling. Ved du f.eks., hvad et rigtigt bræt er? Måske kender du allerede et bræt, uden at du overhovedet ved, at de er et bræt! Et bræt kan være i en dør til nye muligheder og erfaringer. Et bræt kan adskille dig fra din underbo og kan på den måde hjælpe dig med at undgå konflikter og samtidig give dig støtte i dine livsprojekter. Et bræt er multifunktionelt og kan let tilpasse sig forskellige situationer. Tænk bare på vaskebræt, strygebræt og skærebræt. Et bræt er konstruktionernes stamcelle, det kan blive til alting! Hvis det tror på sig selv! Hvis et bræt er i vater, kan det symbolisere ligevægt, harmoni og retfærdighed. Et rigtigt bræt kan få folkestemningen på sin side og gøre det, der skal til for at få vendt den skude, vi kalder Danmark, mod mindre konfliktfyldte horisonter. Og hvis vi siger, at dine to værter, Oliver Seppo og Thomas Bugge, tilhører træsorten &quot;wengé&quot;, så har vi vist ikke sagt for meget!</description>
            <duration>00:54:04</duration>
            <pubDate>Sun, 11 Aug 2024 18:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-3-teknikker-til-at-blive-en-digital-sigma-i-dag-13332440956</guid>
            <enclosure url="https://api.dr.dk/radio/v1/assetlinks/urn:dr:radio:episode:6673e159ac5e3b48d28ca30d/63c6bf5727bb85908dc6f5095d1bdb7335111fff492482d36ca547594cc8bc0b" length="77863549" type="audio/mpeg"/>
        </item>
        <item>
            <title>Sådan vinder du fem millioner dollars uden at røre en finger!</title>
            <description>Det er sommer, og sommer betyder agurketid! Medierne har som sædvanligt ingenting at skrive om, andet end dræbersnegle eller at &quot;sommeren giver travlhed på hittegodskontorerne.&quot; Men kan man bebrejde dem for disse afkræftede, journalistiske genfærd, der hver sommer spøger i midnatssolens safrangule breaking-bjælke over de danske rapsmarker og tækkede tage? Nej, for selv ikke vores bedste og mest kreative hjerner har kunnet vride en opsigtsvækkende historie ud af denne sommer! Mais bien sûr, sådan skal det være! Og dog ser det ud til, at dine to værter, Oliver Seppo og Thomas Bugge, alligevel formår at slå agurketidens imponerende mellemtid på sommerens opsigtsvækkende enkeltstart, der strækker sig fra tankespindets torv, langs gysets allé, og med en forløsende afslutning under erkendelsens grænsebom, når store historier som Peter Tanev og Rock Duo'en Jimmy og Vincent Hendricks bliver behandlet med et kærligt, men kritisk blik! Og så er der vist ikke mere at sige end: &quot;Tyg af munden og god fordøjelse, mon cher corbeau!&quot;.</description>
            <duration>00:45:01</duration>
            <pubDate>Sun, 04 Aug 2024 18:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-saadan-vinder-du-fem-millioner-dollars-uden-at-roere-en-finger-13332440955</guid>
            <enclosure url="https://api.dr.dk/radio/v1/assetlinks/urn:dr:radio:episode:6673e1087e073b9ab65675f1/fa9846c5fea14edaa35903eb839c980117a31df9a687319f39ffb209cced3fad" length="64830383" type="audio/mpeg"/>
        </item>
        <item>
            <title>Har Bubbers Urban Exploration en for høj pris?</title>
            <description>TV-vært og Urban explorer Bubber har i en længere periode fået fyldt endorfin-depoterne ved at observere gammelt skrald i cykeltøj. Nu meldes det desværre, at flere og flere mærker bagsiden af Bubbers hedonistiske opførsel. I Rigets tilstand tager  vi termometeret op i mudderrosen på Bubbers opførsel og spørger: &quot;Er prisen for hans hobby for stor for samfundet?&quot;</description>
            <duration>00:47:35</duration>
            <pubDate>Sun, 28 Jul 2024 18:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-har-bubbers-urban-exploration-en-for-hoej-pris-13332440954</guid>
            <enclosure url="https://api.dr.dk/radio/v1/assetlinks/urn:dr:radio:episode:6673e0ac584bf6e3752612ca/f8cbe65748d4b4a7aced368e6aa37294107239906aed72c47cb058695997d087" length="68543855" type="audio/mpeg"/>
        </item>
        <item>
            <title>Er Johannes Langkildes vægttab egentligt en god ting?</title>
            <description>Rigets tilstand handler om håb, frygt og klarsyn gennem eksistensens forræderiske luftspejlinger. I denne uge bliver alle disse temaer forbundet i chokerende afsløringer om bl.a. Johannes Langkildes vægt og i indslaget &quot;P3 Debat: Har Vi Nået Grænsen For Folk Med Pikke?&quot;. Desuden bliver der stillet skarpt på et regulært bagholdsangreb på den sataniske økonomi i indslaget &quot;Her Går Det Goth&quot;. Efter utallige lytteropfordringer er redaktionen blevet enige om at efterkomme lytternes ønske om at få løst klimakrisen, den økonomiske ulighed og at få åbnet åen (Åboulevarden i København).
Dine værter er som altid Oliver Seppo og Thomas Bugge.
Velkommen i alvorens og magiens hule - men husk, træd varsomt!</description>
            <duration>00:34:45</duration>
            <pubDate>Sun, 30 Jun 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-er-johannes-langkildes-vaegttab-egentligt-en-god-ting-13332440953</guid>
            <enclosure url="https://api.dr.dk/radio/v1/assetlinks/urn:dr:radio:episode:6662d875266f037612b0d32c/a04d73d22fbf584b0cc6aecd6cde80056d840fdb81d0e96b563be3c59fdcb1e6" length="50045629" type="audio/mpeg"/>
        </item>
        <item>
            <title>The Mile High Mystery</title>
            <description>Gordon Ramsay er styrtet på cykel, så endnu en gang påkalder dine værter, Oliver Seppo og Thomas Bugge, Chris Anker fra det hinsides for at høre, om Gordon Ramsay bare skal under kniven, eller om han virkelig selv har fået kniven for struben denne gang og nu må forberede sig på, at han må tage bus nr. 666 til Refshaleøen og tilberede den perfekte bøf Wellington, der fremover - hell yeah! Gud og LGBT's tusind år gamle strid om retten til at bruge regnbuen som symbol er havnet i Patent- og Varemærkestyrelsen, hvor den er skyld i en del hovedpine. Rene Fredensborg har søgt aktindsigt, mens vi her på redaktionen håber på et forlig. Det viser sig desuden, at Niels Hausgaard er Danmarks mest indflydelsesrige mand - utroligt, men sandt! God fornøjelse!</description>
            <duration>00:34:01</duration>
            <pubDate>Sun, 23 Jun 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-the-mile-high-mystery-13332440952</guid>
            <enclosure url="https://api.dr.dk/radio/v1/assetlinks/urn:dr:radio:episode:6662d875266f037612b0d328/7e276bad14cccde022d83c384a3cc70ccd004027eaf5e3d5092891478c4b18f6" length="48999023" type="audio/mpeg"/>
        </item>
        <item>
            <title>Er Dennis Knudsen en sexet Rottemand?</title>
            <description>Ligesom kronen er bundet op på euroen, er rigets tilstand bundet op på Jonas Vingegaards tilstand - og pt. er der kun 50% chance for, at han deltager i Touren. I dagens program hiver dine værter, Thomas Bugge og Oliver Seppo, Ouija-brættet frem og tilkalder Chris Anker fra det hinsides for forhåbentlig at berolige os lidt! Desuden bliver tabuet om kvinder, der tisser på brættet, engang for alle brudt. Ikke fordi det er okay, men fordi det er pisseklamt! Og det kan du så skylle ned med to Panodiler!</description>
            <duration>00:33:27</duration>
            <pubDate>Sun, 16 Jun 2024 22:00:00 +0000</pubDate>
            <guid isPermaLink="false">https://www.dr.dk/lyd/p3/rigets-tilstand/rigets-tilstand/rigets-tilstand-er-dennis-knudsen-en-sexet-rottemand-13332440951</guid>
            <enclosure url="https://api.dr.dk/radio/v1/assetlinks/urn:dr:radio:episode:6662d874266f037612b0d320/d701c2f5460db2f7366548e7bd8643167a1be2f107451857b951e4cf630ee9b8" length="48185134" type="audio/mpeg"/>
        </item>
    </channel>
</rss>
